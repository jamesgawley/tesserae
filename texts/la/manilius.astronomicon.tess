<manil. astr. 1.1> Carmine diuinas artes et conscia fati
<manil. astr. 1.2> Sidera diuersos hominum uariantia casus,
<manil. astr. 1.3> Caelestis rationis opus, deducere mundo
<manil. astr. 1.4> Aggredior primusque nouis Helicona mouere
<manil. astr. 1.5_5> Cantibus et uiridi nutantis uertice siluas,
<manil. astr. 1.6> Hospita sacra ferens nulli memorata priorum.
<manil. astr. 1.7> Hunc mihi tu, Caesar, patriae princepsque paterque,
<manil. astr. 1.8> Qui regis augustis parentem legibus orbem
<manil. astr. 1.9> Concessumque patri mundum deus ipse mereris,
<manil. astr. 1.10_10> Das animum uiresque facis ad tanta canenda.
<manil. astr. 1.11> Iam propiusque fauet mundus scrutantibus ipsum
<manil. astr. 1.12> Et cupit aetherios per carmina pandere census.
<manil. astr. 1.13> Hoc sub pace uacat tantum. iuuat ire per ipsum
<manil. astr. 1.14> Aera et immenso spatiantem uiuere caelo
<manil. astr. 1.15_15> Signaque et aduersos stellarum noscere cursus.
<manil. astr. 1.16> Quod solum nouisse parum est. Impensius ipsa
<manil. astr. 1.17> Scire iuuat magni penitus praecordia mundi,
<manil. astr. 1.18> Quaque regat generetque suis animalia signis
<manil. astr. 1.19> Cernere et in numerum Phoebo modulante referre.
<manil. astr. 1.20_20> Bina mihi positis lucent altaria flammis,
<manil. astr. 1.21> Ad duo templa precor duplici circumdatus aestu
<manil. astr. 1.22> Carminis et rerum: certa cum lege canentem
<manil. astr. 1.23> Mundus et immenso uatem circumstrepit orbe
<manil. astr. 1.24> Vixque soluta suis immittit uerba figuris.
<manil. astr. 1.25_25> Quem primum interius licuit cognoscere terris
<manil. astr. 1.26> Munere caelestum. quis enim condentibus illis
<manil. astr. 1.27> Clepsisset furto mundum, quo cuncta reguntur?
<manil. astr. 1.28> Quis foret humano conatus pectore tantum,
<manil. astr. 1.29> Inuitis ut dis cuperet deus ipse uideri,
<manil. astr. 1.32_32> Sublimis aperire uias imumque sub orbem
<manil. astr. 1.33> Et per inane suis parentia finibus astra?
<manil. astr. 1.30_30> Tu princeps auctorque sacri, Cyllenie, tanti;
<manil. astr. 1.31> Per te iam caelum interius, iam sidera nota
<manil. astr. 1.34_34> Nominaque et cursus signorum, pondera, uires,
<manil. astr. 1.35_35> Maior uti facies mundi foret, et ueneranda
<manil. astr. 1.36> Non species tantum sed et ipsa potentia rerum,
<manil. astr. 1.37> Sentirentque deum gentes qua maximus esset.
<manil. astr. 1.40_40> Et natura dedit uires seque ipsa reclusit
<manil. astr. 1.41> Regalis animos primum dignata mouere
<manil. astr. 1.42> Proxima tangentis rerum fastigia caelo,
<manil. astr. 1.43> Qui domuere feras gentes oriente sub ipso,
<manil. astr. 1.44> Quas secat Euphrates, in quas et Nilus inundat,
<manil. astr. 1.45_45> Qua mundus redit et nigras super euolat urbes.
<manil. astr. 1.46> Tum qui templa sacris coluerunt omne per aeuum
<manil. astr. 1.47> Delectique sacerdotes in publica uota
<manil. astr. 1.48> Officio uinxere deum; quibus ipsa potentis
<manil. astr. 1.49> Numinis accendit castam praesentia mentem,
<manil. astr. 1.50_50> Inque deum deus ipse tulit patuitque ministris.
<manil. astr. 1.51> Hi tantum mouere decus primique per artem
<manil. astr. 1.52> Sideribus uidere uagis pendentia fata.
<manil. astr. 1.53> Singula nam proprio signarunt tempora casu,
<manil. astr. 1.54> Longa per assiduas complexi saecula curas:
<manil. astr. 1.55_55> Nascendi quae cuique dies, quae uita fuisset,
<manil. astr. 1.56> In quas fortunae leges quaeque hora ualeret,
<manil. astr. 1.57> Quantaque quam parui facerent discrimina motus.
<manil. astr. 1.58> Postquam omnis caeli species, redeuntibus astris,
<manil. astr. 1.59> Percepta, in proprias sedes, et reddita certis
<manil. astr. 1.60_60> Fatorum ordinibus sua cuique potentia formae,
<manil. astr. 1.61> Per uarios usus artem experientia fecit
<manil. astr. 1.62> Exemplo monstrante uiam, speculataque longe
<manil. astr. 1.63> Deprendit tacitis dominantia legibus astra
<manil. astr. 1.64> Et totum aeterna mundum ratione moueri
<manil. astr. 1.65_65> Fatorumque uices certis discernere signis.
<manil. astr. 1.66> Nam rudis ante illos nullo discrimine uita
<manil. astr. 1.67> In speciem conuersa operum ratione carebat
<manil. astr. 1.68> Et stupefacta nouo pendebat lumine mundi,
<manil. astr. 1.69> Tum uelut amissis maerens, tum laeta renatis
<manil. astr. 1.70_70> Sideribus, uariosque dies incertaque noctis
<manil. astr. 1.71> Tempora dissimilisque umbras, iam sole regresso
<manil. astr. 1.72> Iam propiore, suis poterant nec cernere causis.
<manil. astr. 1.73> Necdum etiam doctas sollertia fecerat artes,
<manil. astr. 1.74> Terraque sub rudibus cessabat uasta colonis;
<manil. astr. 1.75_75> Tumque in desertis habitabat montibus aurum,
<manil. astr. 1.76> Immotusque nouos pontus subduxerat orbes,
<manil. astr. 1.77> Nec uitam pelago nec uentis credere uota
<manil. astr. 1.78> Audebant; se quisque satis nouisse putabant.
<manil. astr. 1.79> Sed cum longa dies acuit mortalia corda
<manil. astr. 1.80_80> Et labor ingenium miseris dedit et sua quemque
<manil. astr. 1.81> Aduigilare sibi iussit fortuna premendo,
<manil. astr. 1.82> Seducta in uarias certarunt pectora curas
<manil. astr. 1.83> Et, quodcumque sagax temptando repperit usus,
<manil. astr. 1.84> In commune bonum commentum laeta dederunt.
<manil. astr. 1.85_85> Tunc et lingua suas accepit barbara leges,
<manil. astr. 1.86> Et fera diuersis exercita frugibus arua,
<manil. astr. 1.87> Et uagus in caecum penetrauit nauita pontum,
<manil. astr. 1.88> Fecit et ignotis iter in commercia terris.
<manil. astr. 1.89> Tum belli pacisque artes commenta uetustas;
<manil. astr. 1.90_90> Semper enim ex aliis alias proseminat usus.
<manil. astr. 1.91> Ne uulgata canam, linguas didicere uolucrum,
<manil. astr. 1.92> Consultare fibras et rumpere uocibus angues,
<manil. astr. 1.93> Sollicitare umbras imumque Acheronta mouere,
<manil. astr. 1.94> In noctemque dies, in lucem uertere noctes.
<manil. astr. 1.95_95> Omnia conando docilis sollertia uicit.
<manil. astr. 1.96> Nec prius imposuit rebus finemque manumque
<manil. astr. 1.97> Quam caelum ascendit ratio cepitque profundam
<manil. astr. 1.98> Naturam rerum causis uiditque quod usquam est.
<manil. astr. 1.99> Nubila cur tanto quaterentur pulsa fragore,
<manil. astr. 1.100_100> Hiberna aestiua nix grandine mollior esset,
<manil. astr. 1.101> Arderent terrae solidusque tremesceret orbis;
<manil. astr. 1.102> Cur imbres ruerent, uentos quae causa moueret
<manil. astr. 1.103> Peruidit, soluitque animis miracula rerum
<manil. astr. 1.104> Eripuitque Ioui fulmen uiresque tonandi
<manil. astr. 1.105_105> Et sonitum uentis concessit, nubibus ignem.
<manil. astr. 1.106> Quae postquam in proprias deduxit singula causas,
<manil. astr. 1.107> Vicinam ex alto mundi cognoscere molem
<manil. astr. 1.108> Intendit totumque animo comprendere caelum,
<manil. astr. 1.109> Attribuitque suas formas, sua nomina signis,
<manil. astr. 1.110_110> Quasque uices agerent certa sub sorte notauit
<manil. astr. 1.111> Omniaque ad numen mundi faciemque moueri,
<manil. astr. 1.112> Sideribus uario mutantibus ordine fata.
<manil. astr. 1.113> Hoc mihi surgit opus non ullis ante sacratum
<manil. astr. 1.114> Carminibus. faueat magno fortuna labori,
<manil. astr. 1.115_115> Annosa et molli contingat uita senecta,
<manil. astr. 1.116> Vt possim rerum tantas emergere moles
<manil. astr. 1.117> Magnaque cum paruis simili percurrere cura.
<manil. astr. 1.118> Et quoniam caelo descendit carmen ab alto
<manil. astr. 1.119> Et uenit in terras fatorum conditus ordo,
<manil. astr. 1.120_120> Ipsa mihi primum naturae forma canenda est
<manil. astr. 1.121> Ponendusque sua totus sub imagine mundus.
<manil. astr. 1.122> Quem siue ex nullis repetentem semina rebus
<manil. astr. 1.123> Natali quoque egere placet, semperque fuisse
<manil. astr. 1.124> Et fore, principio pariter fatoque carentem;
<manil. astr. 1.125_125> Seu permixta chaos rerum primordia quondam
<manil. astr. 1.126> Discreuit partu, mundumque enixa nitentem
<manil. astr. 1.127> Fugit in infernas caligo pulsa tenebras;
<manil. astr. 1.128> Siue indiuiduis, in idem reditura soluta,
<manil. astr. 1.129> Principiis natura manet post saecula mille,
<manil. astr. 1.130_130> Nec paene ex nihilo summa est nihilumque futurum,
<manil. astr. 1.131> Caecaque materies caelum perfecit et orbem;
<manil. astr. 1.132> Siue ignis fabricauit opus flammaeque micantes,
<manil. astr. 1.133> Quae mundi fecere oculos habitantque per omne
<manil. astr. 1.134> Corpus et in caelo uibrantia fulmina fingunt;
<manil. astr. 1.135_135> Seu liquor hoc peperit, sine quo riget arida rerum
<manil. astr. 1.136> Materies ipsumque uorat, quo soluitur, ignem;
<manil. astr. 1.137> Aut neque terra patrem nouit nec flamma nec aer
<manil. astr. 1.138> Aut umor, faciuntque deum per quattuor artus
<manil. astr. 1.139> Et mundi struxere globum prohibentque requiri
<manil. astr. 1.140_140> Vltra se quicquam, cum per se cuncta crearint,
<manil. astr. 1.141> Frigida nec calidis desint aut umida siccis,
<manil. astr. 1.142> Spiritus aut solidis, sitque haec discordia concors
<manil. astr. 1.143> Quae nexus habilis et opus generabile fingit
<manil. astr. 1.144> Atque omnis partus elementa rapacia reddit:
<manil. astr. 1.145_145> Semper erit genus in pugna, dubiumque manebit
<manil. astr. 1.146> Quod latet et tantum supra est hominemque deumque.
<manil. astr. 1.147> Sed facies quacumque tamen sub origine rerum
<manil. astr. 1.148> Conuenit, et certo digestum est ordine corpus.
<manil. astr. 1.149> Ignis in aetherias uolucer se sustulit oras
<manil. astr. 1.150_150> Summaque complexus stellantis culmina caeli
<manil. astr. 1.151> Flammarum uallo naturae moenia fecit.
<manil. astr. 1.154_154> Ignem <et> flatus alit uicinis subditus astris.
<manil. astr. 1.152_152> Proximus in tenuis descendit spiritus auras
<manil. astr. 1.153> Aeraque extendit medium per inania mundi.
<manil. astr. 1.155_155> Tertia sors undas strauit fluctusque natantis,
<manil. astr. 1.156> Aequoraque effudit toto nascentia ponto,
<manil. astr. 1.157> Vt liquor exhalet tenuis atque euomat auras
<manil. astr. 1.158> Aeraque ex ipso ducentem semina pascat.
<manil. astr. 1.159> Vltima subsedit glomerato pondere tellus,
<manil. astr. 1.160_160> Conuenitque uagis permixtus limus harenis
<manil. astr. 1.161> Paulatim ad summum tenui fugiente liquore;
<manil. astr. 1.162> Quoque magis puras umor secessit in undas
<manil. astr. 1.163> Et saccata magis struxerunt aequora terram
<manil. astr. 1.164> Adiacuitque cauis fluuidum conuallibus aequor,
<manil. astr. 1.165_165> Emersere fretis montes, orbisque per undas
<manil. astr. 1.166> Exsiliit, uasto clausus tamen undique ponto.
<manil. astr. 1.167>[Imaque de cunctis mediam tenet undique sedem]
<manil. astr. 1.168> Idcircoque manet stabilis, quia totus ab illo
<manil. astr. 1.169> Tantundem refugit mundus fecitque cadendo
<manil. astr. 1.170_170> Vndique, ne caderet medium totius et imum.
<manil. astr. 1.171>[Ictaque contractis consistunt corpora plagis
<manil. astr. 1.172> Et concurrendo prohibentur longius ire]
<manil. astr. 1.173> Quod ni librato penderet pondere tellus,
<manil. astr. 1.174> Non ageret cursus, mundi subeuntibus astris,
<manil. astr. 1.175_175> Phoebus ad occasum et numquam remearet ad ortus,
<manil. astr. 1.176> Lunaue summersos regeret per inania currus,
<manil. astr. 1.177> Nec matutinis fulgeret Lucifer horis,
<manil. astr. 1.178> Hesperos emenso dederat qui lumen Olympo.
<manil. astr. 1.179> Nunc, quia non imo tellus deiecta profundo
<manil. astr. 1.180_180> Sed medio suspensa manet, sunt peruia cuncta,
<manil. astr. 1.181> Qua cadat et subeat caelum rursusque resurgat.
<manil. astr. 1.182> Nam neque fortuitos(==FORTVITOS) ortus surgentibus astris
<manil. astr. 1.183> Nec totiens possum nascentem credere mundum
<manil. astr. 1.184> Solisue assiduos partus et fata diurna,
<manil. astr. 1.185_185> Cum facies eadem signis per saecula constet,
<manil. astr. 1.186> Idem Phoebus eat caeli de partibus isdem
<manil. astr. 1.187> Lunaque per totidem luces mutetur et orbes
<manil. astr. 1.188> Et natura uias seruet, quas fecerat ipsa,
<manil. astr. 1.189> Nec tirocinio peccet, circumque feratur
<manil. astr. 1.190_190> Aeterna cum luce dies, qui tempora monstrat
<manil. astr. 1.191> Nunc his nunc illis eadem regionibus orbis,
<manil. astr. 1.192> Semper et ulterior uadentibus ortus ad ortum
<manil. astr. 1.193> Occasumue obitus, caelum et cum sole perennet.
<manil. astr. 1.194> Nec uero tibi natura admiranda uideri
<manil. astr. 1.195_195> Pendentis terrae debet. cum pendeat ipse
<manil. astr. 1.196> Mundus et in nullo ponat uestigia fundo,
<manil. astr. 1.197> Quod patet ex ipso motu cursuque uolantis,
<manil. astr. 1.198> Cum suspensus eat Phoebus currusque reflectat
<manil. astr. 1.199> Huc illuc agilis, et seruet in aethere metas,
<manil. astr. 1.200_200> Cum luna et stellae uolitent per inania mundi,
<manil. astr. 1.201> Terra quoque aerias leges imitata pependit.
<manil. astr. 1.202> Est igitur tellus mediam sortita cauernam
<manil. astr. 1.203> Aeris, e toto pariter sublata profundo,
<manil. astr. 1.204> Nec patulas distenta plagas, sed condita in orbem
<manil. astr. 1.205_205> Vndique surgentem pariter pariterque cadentem.
<manil. astr. 1.206> Haec est naturae facies: sic mundus et ipse
<manil. astr. 1.207> In conuexa uolans teretis facit esse figuras
<manil. astr. 1.208> Stellarum; solisque orbem lunaeque rotundum
<manil. astr. 1.209> Aspicimus tumido quaerentis corpore lumen,
<manil. astr. 1.210_210> Quod globus obliquos totus non accipit ignes.
<manil. astr. 1.211> Haec aeterna manet diuisque simillima forma,
<manil. astr. 1.212> Cui neque principium est usquam nec finis in ipsa,
<manil. astr. 1.213> Sed similis toto orbe patet perque omnia par est.
<manil. astr. 1.214> Sic tellus glomerata manet mundumque figurat.
<manil. astr. 1.215_215> Idcirco terris non omnibus omnia signa
<manil. astr. 1.216> Conspicimus. nusquam inuenies fulgere Canopon
<manil. astr. 1.217> Donec Niliacas per pontum adueneris oras;
<manil. astr. 1.218> Sed quaerent Helicen, quibus ille superuenit ignis,
<manil. astr. 1.219> Quod laterum tractus habitant, medioque tumore
<manil. astr. 1.220_220> Eripiunt terrae caelum uisusque coercent.
<manil. astr. 1.221> Te testem dat, luna, sui glomeraminis orbis,
<manil. astr. 1.222> Quae, cum mersa nigris per noctem deficis umbris,
<manil. astr. 1.223> Non omnis pariter confundis sidere gentes,
<manil. astr. 1.224> Sed prius eoae quaerunt tua lumina terrae,
<manil. astr. 1.225_225> Post medio subiecta polo quaecumque coluntur,
<manil. astr. 1.226>[Vltima ad hesperios infectis uolueris alis]
<manil. astr. 1.227> Seraque in extremis quatiuntur gentibus aera.
<manil. astr. 1.228> Quod si plana foret tellus, semel orta per omnem
<manil. astr. 1.229> Deficeres pariter toti miserabilis orbi.
<manil. astr. 1.230_230> Sed quia per teretem deducta est terra tumorem,
<manil. astr. 1.231> His modo, post illis apparet Delia terris
<manil. astr. 1.232> Exoriens simul atque cadens, quia fertur in orbem
<manil. astr. 1.233> Ventris et accliuis pariter decliuia iungit
<manil. astr. 1.234> Atque alios superat gyros aliosque relinquit.
<manil. astr. 1.235_235>[Ex quo colligitur terrarum forma rotunda]
<manil. astr. 1.236> Hanc circum uariae gentes hominum atque ferarum
<manil. astr. 1.237> Aeriaeque colunt uolucres. pars eius ad arctos
<manil. astr. 1.238> Eminet, austrinis pars est habitabilis oris
<manil. astr. 1.239> Sub pedibusque iacet nostris supraque uidetur
<manil. astr. 1.240_240> Ipsa sibi fallente solo decliuia longa
<manil. astr. 1.241> Et pariter surgente uia pariterque cadente.
<manil. astr. 1.242> Hanc ubi ad occasus nostros sol aspicit ortus,
<manil. astr. 1.243> Illic orta dies sopitas excitat urbes
<manil. astr. 1.244> Et cum luce refert operum uadimonia terris;
<manil. astr. 1.245_245> Nos in nocte sumus somnosque in membra uocamus.
<manil. astr. 1.246> Pontus utrosque suis distinguit et alligat undis.
<manil. astr. 1.247> Hoc opus immensi constructum corpore mundi
<manil. astr. 1.248> Membraque naturae diuersa condita forma
<manil. astr. 1.249> Aeris atque ignis, terrae pelagique iacentis,
<manil. astr. 1.250_250> Vis animae diuina regit, sacroque meatu
<manil. astr. 1.251> Conspirat deus et tacita ratione gubernat
<manil. astr. 1.252> Mutuaque in cunctas dispensat foedera partes,
<manil. astr. 1.253> Altera ut alterius uires faciatque feratque
<manil. astr. 1.254> Summaque per uarias maneat cognata figuras.
<manil. astr. 1.255_255> Nunc tibi signorum lucentis undique flammas
<manil. astr. 1.256> Ordinibus certis referam. primumque canentur
<manil. astr. 1.257> Quae media obliquo praecingunt ordine mundum
<manil. astr. 1.258> Solemque alternis uicibus per tempora portant
<manil. astr. 1.259> Atque alia aduerso luctantia sidera mundo,
<manil. astr. 1.260_260> Omnia quae possis caelo numerare sereno,
<manil. astr. 1.261> E quibus et ratio fatorum ducitur omnis,
<manil. astr. 1.262> Vt sit idem mundi primum quod continet arcem.
<manil. astr. 1.263> Aurato princeps Aries in uellere fulgens
<manil. astr. 1.264> Respicit admirans auersum surgere Taurum
<manil. astr. 1.265_265> Summisso uultu Geminos et fronte uocantem,
<manil. astr. 1.266> Quos sequitur Cancer, Cancrum Leo, Virgo Leonem.
<manil. astr. 1.267> Aequato tum Libra die cum tempore noctis
<manil. astr. 1.268> Attrahit ardenti fulgentem Scorpion astro,
<manil. astr. 1.269> In cuius caudam contento derigit arcu
<manil. astr. 1.270_270> Mixtus equo uolucrem missurus iamque sagittam.
<manil. astr. 1.271> Tum uenit angusto Capricornus sidere flexus.
<manil. astr. 1.272> Post hunc inflexa defundit Aquarius urna
<manil. astr. 1.273> Piscibus assuetas auide subeuntibus undas,
<manil. astr. 1.274> Quos Aries tangit claudentis ultima signa.
<manil. astr. 1.275_275> At qua fulgentis caelum consurgit ad Arctos,
<manil. astr. 1.276> Omnia quae summo despectant sidera mundo
<manil. astr. 1.277> Nec norunt obitus unoque in uertice motus
<manil. astr. 1.278> In diuersa cient caelumque et sidera torquent,
<manil. astr. 1.279> Aera per gelidum tenuis deducitur axis
<manil. astr. 1.280_280> Libratumque regit diuerso cardine mundum;
<manil. astr. 1.281> Sidereus circa medium quem uoluitur orbis
<manil. astr. 1.282> Aetheriosque rotat cursus, immotus at ille
<manil. astr. 1.283> In binas Arctos magni per inania mundi
<manil. astr. 1.284> Perque ipsum terrae derectus constitit orbem.
<manil. astr. 1.285_285> Nec uero e solido stat robore corporis axis
<manil. astr. 1.286> Nec graue pondus habet, quod onus ferat aetheris alti,
<manil. astr. 1.287> Sed cum aer omnis semper uoluatur in orbem
<manil. astr. 1.288> Quoque semel coepit totus uolet undique in ipsum,
<manil. astr. 1.289> Quodcumque in medio est, circa quod cuncta mouentur,
<manil. astr. 1.290_290> Vsque adeo tenue ut uerti non possit in ipsum
<manil. astr. 1.291> Nec iam inclinari nec se conuertere in orbem,
<manil. astr. 1.292> Hoc dixere axem, quia motum non habet ullum
<manil. astr. 1.293> Ipse, uidet circa uolitantia cuncta moueri.
<manil. astr. 1.294> Summa tenent eius miseris notissima nautis
<manil. astr. 1.295_295> Signa per immensum cupidos ducentia pontum.
<manil. astr. 1.296> Maioremque Helice maior decircinat arcum
<manil. astr. 1.297>(Septem illam stellae certantes lumine signant),
<manil. astr. 1.298> Qua duce per fluctus Graiae dant uela carinae.
<manil. astr. 1.299> Angusto Cynosura breuis torquetur in orbe,
<manil. astr. 1.300_300> Quam spatio tam luce minor; sed iudice uincit
<manil. astr. 1.301> Maiorem Tyrio. Poenis haec certior auctor
<manil. astr. 1.302> Non apparentem pelago quaerentibus orbem.
<manil. astr. 1.303> Nec paribus positae sunt frontibus: utraque caudam
<manil. astr. 1.304> Vergit in alterius rostro sequiturque sequentem.
<manil. astr. 1.305_305> Has inter fusus circumque amplexus utramque
<manil. astr. 1.306> Diuidit et cingit stellis ardentibus Anguis,
<manil. astr. 1.307> Ne coeant abeantue suis a sedibus umquam.
<manil. astr. 1.308> Hunc inter mediumque orbem, quo sidera septem
<manil. astr. 1.309> Per bis sena uolant contra nitentia signa,
<manil. astr. 1.310_310> Mixta ex diuersis consurgunt uiribus astra,
<manil. astr. 1.311> Hinc uicina polo, caelique hinc proxima flammis;
<manil. astr. 1.312> Quae quia dissimilis, qua pugnat, temperat aer,
<manil. astr. 1.313> Frugiferum sub se reddunt mortalibus orbem.
<manil. astr. 1.314> Proxima frigentis Arctos boreanque rigentem
<manil. astr. 1.315_315> Nixa uenit species genibus, sibi conscia causae.
<manil. astr. 1.316> A tergo nitet Arctophylax idemque Bootes,
<manil. astr. 1.317> Quod simili iunctis instat de more iuuencis,
<manil. astr. 1.318> Arcturumque rapit medio sub pectore secum.
<manil. astr. 1.319> At parte ex alia claro uolat orbe Corona
<manil. astr. 1.320_320> Luce micans uaria; nam stella uincitur una
<manil. astr. 1.321> Circulus, in media radiat quae maxima fronte
<manil. astr. 1.322> Candidaque ardenti distinguit lumina flamma.
<manil. astr. 1.323> Gnosia desertae fulgent monumenta puellae,
<manil. astr. 1.324> Et Lyra diductis per caelum cornibus inter
<manil. astr. 1.325_325> Sidera conspicitur, qua quondam ceperat Orpheus
<manil. astr. 1.326> Omne quod attigerat cantu, manesque per ipsos
<manil. astr. 1.327> Fecit iter domuitque infernas carmine leges.
<manil. astr. 1.328> Hinc caelestis honos similisque potentia causae:
<manil. astr. 1.329> Tunc siluas et saxa trahens nunc sidera ducit
<manil. astr. 1.330_330> Et rapit immensum mundi reuolubilis orbem.
<manil. astr. 1.331> Serpentem magnis Ophiuchus nomine spiris
<manil. astr. 1.332> Diuidit et toto cingentem corpore corpus,
<manil. astr. 1.333> Explicet ut nodos sinuataque terga per orbes.
<manil. astr. 1.334> Respicit ille tamen molli ceruice reflexus
<manil. astr. 1.335_335> Et redit effusis per laxa uolumina palmis.
<manil. astr. 1.336> Semper erit paribus bellum quia uiribus aequant.
<manil. astr. 1.337> Proxima sors Cycni, quem caelo Iuppiter ipse
<manil. astr. 1.338> Imposuit, formae pretium, qua cepit amantem,
<manil. astr. 1.339> Cum deus in niueum descendit uersus olorem.
<manil. astr. 1.340_340>[Tergaque fidenti subiecit plurima Ledae]
<manil. astr. 1.341> Nunc quoque diductas uolitat stellatus in alas.
<manil. astr. 1.342> Hinc imitata nitent cursumque habitumque sagittae
<manil. astr. 1.343> Sidera. tum magni Iouis ales fertur in altum,
<manil. astr. 1.344> Adsueta euolitans gestet ceu fulmina mundi,
<manil. astr. 1.345_345> Digna Ioue et caelo, quod sacris instruit armis.
<manil. astr. 1.346> Tum quoque de ponto surgit Delphinus ad astra,
<manil. astr. 1.347> Oceani caelique decus, per utrumque sacratus.
<manil. astr. 1.348> Quem rapido conatus Equus comprendere cursu
<manil. astr. 1.349> Festinat pectus fulgenti sidere clarus
<manil. astr. 1.350_350> Et finitur in Andromeda, quam Perseus(==PERSEUS) armis
<manil. astr. 1.351> Eripit et sociat sibi. cui succedit iniquo
<manil. astr. 1.352> Innisum spatio, quod terna lampade densum
<manil. astr. 1.353> Conspicitur paribus, Deltoton nomine sidus
<manil. astr. 1.354> Ex simili Delta, Cepheusque et Cassiepia
<manil. astr. 1.355_355> In poenas signata suas iuxtaque relictam
<manil. astr. 1.356> Andromedan, uastos metuentem Pristis hiatus,
<manil. astr. 1.357>[Expositam ponto deflet scopulisque reuinctam]
<manil. astr. 1.358> Ni ueterem Perseus caelo quoque seruet amorem
<manil. astr. 1.359> Auxilioque iuuet fugiendaque Gorgonis ora
<manil. astr. 1.360_360> Sustineat spoliumque sibi pestemque uidenti.
<manil. astr. 1.361> Tum uicina ferens nixo uestigia Tauro
<manil. astr. 1.362> Heniochus, studio mundumque et nomen adeptus,
<manil. astr. 1.363> Quem primum curru uolitantem Iuppiter alto
<manil. astr. 1.364> Quadriiugis conspexit equis caeloque sacrauit.
<manil. astr. 1.365_365> Hunc subeunt Haedi claudentes sidere pontum,
<manil. astr. 1.366> Nobilis et mundi nutrito rege Capella,
<manil. astr. 1.367> Cuius ab uberibus magnum ille ascendit Olympum
<manil. astr. 1.368> Lacte fero crescens ad fulmina uimque tonandi.
<manil. astr. 1.369> Hanc ergo aeternis merito sacrauit in astris
<manil. astr. 1.370_370> Iuppiter et caeli caelum mercede rependit.
<manil. astr. 1.371>[Pleiadesque Hyadesque, feri pars utraque Tauri,
<manil. astr. 1.372> In borean scandunt. haec sunt aquilonia signa]
<manil. astr. 1.373> Aspice nunc infra solis surgentia cursus
<manil. astr. 1.374> Quae super exustas labuntur sidera terras;
<manil. astr. 1.375_375> Quaeque inter gelidum Capricorni sidus et axe
<manil. astr. 1.376> Imo subnixum uertuntur lumina mundum,
<manil. astr. 1.377> Altera pars orbis sub quis iacet inuia nobis
<manil. astr. 1.378> Ignotaeque hominum gentes nec transita regna
<manil. astr. 1.379> Commune ex uno lumen ducentia sole
<manil. astr. 1.380_380> Diuersasque umbras laeuaque cadentia signa
<manil. astr. 1.381> Et dextros ortus caelo spectantia uerso.
<manil. astr. 1.382> Nec minor est illis mundus nec lumine peior,
<manil. astr. 1.383> Nec numerosa minus nascuntur sidera in orbem.
<manil. astr. 1.384> Cetera non cedunt: uno uincuntur in astro,
<manil. astr. 1.385_385> Augusto, sidus nostro qui contigit orbi,
<manil. astr. 1.386> Caesar nunc terris, post caelo maximus auctor.
<manil. astr. 1.387> Cernere uicinum Geminis licet Oriona
<manil. astr. 1.388> In magnam caeli tendentem bracchia partem
<manil. astr. 1.389> Nec minus extento surgentem ad sidera passu,
<manil. astr. 1.390_390> Singula fulgentis umeros cui lumina signant
<manil. astr. 1.391> Et tribus obliquis demissus ducitur ensis,
<manil. astr. 1.392> At caput Orion excelso immersus Olympo
<manil. astr. 1.393> Per tria subducto signatur lumina uultu,
<manil. astr. 1.394> Non quod clara minus sed quod magis alta recedunt.
<manil. astr. 1.395_395> Hoc duce per totum decurrunt sidera mundum.
<manil. astr. 1.396> Subsequitur rapido contenta Canicula cursu,
<manil. astr. 1.397> Qua nullum terris uiolentius aduenit astrum
<manil. astr. 1.398> Nec grauius cedit. nunc horrida frigore surgit,
<manil. astr. 1.399> Nunc uacuum soli fulgentem deserit orbem:
<manil. astr. 1.400_400> Sic in utrumque mouet mundum et contraria reddit.
<manil. astr. 1.401> Hanc qui surgentem, primo cum redditur ortu,
<manil. astr. 1.402> Montis ab excelso speculantur uertice Tauri,
<manil. astr. 1.403> Euentus frugum uarios et tempora dicunt,
<manil. astr. 1.404> Quaeque ualetudo ueniat, concordia quanta.
<manil. astr. 1.405_405> Bella facit pacemque refert, uarieque reuertens
<manil. astr. 1.406> Sic mouet, ut uidit, mundum uultuque gubernat.
<manil. astr. 1.407> Magna fides hoc posse color cursusque micantis
<manil. astr. 1.408> In radios. uix sole minor, nisi quod procul haerens
<manil. astr. 1.409> Frigida caeruleo contorquet lumina uultu.
<manil. astr. 1.410_410> Cetera uincuntur specie, nec clarius astrum
<manil. astr. 1.411> Tinguitur oceano caelumque reuisit ab undis.
<manil. astr. 1.412> Tum Procyon ueloxque Lepus; tum nobilis Argo
<manil. astr. 1.413> In caelum subducta mari, quod prima cucurrit,
<manil. astr. 1.414> Emeritum magnis mundum tenet acta periclis,
<manil. astr. 1.415_415> Seruando dea facta deos. cui proximus Anguis
<manil. astr. 1.416> Squamea dispositis imitatur tegmina flammis;
<manil. astr. 1.417> Et Phoebo sacer ales et una gratus Iaccho
<manil. astr. 1.418> Crater et duplici Centaurus imagine fulget,
<manil. astr. 1.419> Pars hominis, tergo pectus commissus equino.
<manil. astr. 1.420_420> Ipsius hinc mundo templum est, uictrixque solutis
<manil. astr. 1.421> Ara nitet sacris, uastos cum Terra Gigantas
<manil. astr. 1.422> In caelum furibunda tulit. tum di quoque magnos
<manil. astr. 1.423> Quaesiuere deos; dubitauit Iuppiter ipse,
<manil. astr. 1.424> Quod poterat non posse timens, cum surgere terram
<manil. astr. 1.425_425> Cerneret, ut uerti naturam crederet omnem,
<manil. astr. 1.426> Montibus atque aliis aggestos crescere montes,
<manil. astr. 1.427> Et iam uicinos fugientia sidera colles
<manil. astr. 1.428> Arma importantis et rupta matre creatos,
<manil. astr. 1.429> Discordis uultum permixtaque corpora partus.
<manil. astr. 1.430_430> Necdum pestiferum sibi quemquam <aut> numina norat
<manil. astr. 1.431> Siqua forent maiora suis. tunc Iuppiter Arae
<manil. astr. 1.432> Sidera constituit, quae nunc quoque maxima fulget.
<manil. astr. 1.433> Quam propter Cetos conuoluens squamea terga
<manil. astr. 1.434> Orbibus insurgit tortis et fluctuat aluo,
<manil. astr. 1.435_435> Intentans similem morsum iam iamque tenenti
<manil. astr. 1.436> Qualis ad expositae fatum Cepheidos undis
<manil. astr. 1.437> Expulit adueniens ultra sua litora pontum.
<manil. astr. 1.438> Tum Notius Piscis uenti de nomine dictus
<manil. astr. 1.439> Exsurgit de parte Noti. cui iuncta feruntur
<manil. astr. 1.440_440> Flexa per ingentis stellarum Flumina gyros:
<manil. astr. 1.441> Vlterius capiti coniungit Aquarius Vndas
<manil. astr. 1.442> Amnis, et in medium coeunt et sidera miscent.
<manil. astr. 1.443> His inter solisque uias Arctosque latentis,
<manil. astr. 1.444> Axem quae mundi stridentem pondere torquent,
<manil. astr. 1.445_445> Orbe peregrino caelum depingitur astris,
<manil. astr. 1.446> Quae notia antiqui dixerunt sidera uates.
<manil. astr. 1.447> Vltima, quae mundo semper uoluuntur in imo,
<manil. astr. 1.448> Quis innixa manent caeli fulgentia templa,
<manil. astr. 1.449> Nusquam in conspectum redeuntia cardine uerso,
<manil. astr. 1.450_450> Sublimis speciem mundi similisque figuras
<manil. astr. 1.451> Astrorum referunt. et uersas frontibus Arctos
<manil. astr. 1.452> Vno distingui medias claudique Dracone
<manil. astr. 1.453> Credimus exemplo, quia mens fugientia uisus
<manil. astr. 1.454> Hunc orbem caeli uertentis sidera cursu
<manil. astr. 1.455_455> Cardine tam simili fultum quam uertice fingit.
<manil. astr. 1.456> Haec igitur magno diuisas aethere sedes
<manil. astr. 1.457> Signa tenent mundi totum deducta per orbem.
<manil. astr. 1.458> Tu modo corporeis similis ne quaere figuras,
<manil. astr. 1.459> Omnia ut aequali fulgentia membra colore
<manil. astr. 1.460_460> Deficiat nihil(==NI.H.IL) nec uacuum quid lumine cesset.
<manil. astr. 1.461> Non poterit mundus sufferre incendia tanta,
<manil. astr. 1.462> Omnia si plenis ardebunt sidera membris.
<manil. astr. 1.463> Quidquid subduxit flammis, natura pepercit
<manil. astr. 1.464> Succubitura oneri, formas disiungere tantum
<manil. astr. 1.465_465> Contenta et stellis ostendere sidera certis.
<manil. astr. 1.466> Linea designat species, atque ignibus ignes
<manil. astr. 1.467> Respondent; media extremis atque ultima summis
<manil. astr. 1.468> Creduntur: satis est si se non omnia celant.
<manil. astr. 1.469> Praecipue, medio cum luna implebitur orbe,
<manil. astr. 1.470_470> Certa nitent mundo tum lumina: conditur omne
<manil. astr. 1.471> Stellarum uulgus, fugiunt sine nomine signa.
<manil. astr. 1.472> Pura licet uacuo tum cernere sidera caelo,
<manil. astr. 1.473> Nec fallunt numero, paruis nec mixta feruntur.
<manil. astr. 1.474> Et, quo clara magis possis cognoscere signa,
<manil. astr. 1.475_475> Non uarios obitus norunt uariosque recursus;
<manil. astr. 1.476> Certa sed in proprias oriuntur sidera luces
<manil. astr. 1.477> Natalesque suos occasumque ordine seruant.
<manil. astr. 1.478> Nec quicquam in tanta magis est mirabile mole
<manil. astr. 1.479> Quam ratio et certis quod legibus omnia parent.
<manil. astr. 1.480_480> Nusquam turba nocet, nihil ullis partibus errans
<manil. astr. 1.481> Laxius aut breuius mutatoue ordine fertur.
<manil. astr. 1.482> Quid tam confusum specie, quid tam uice certum est?
<manil. astr. 1.483> Ac mihi tam praesens ratio non ulla uidetur,
<manil. astr. 1.484> Qua pateat mundum diuino numine uerti
<manil. astr. 1.485_485> Atque ipsum esse deum, nec forte coisse magistra,
<manil. astr. 1.486> Vt uoluit(==VOLUIT) credi, qui primus moenia mundi
<manil. astr. 1.487> Seminibus struxit minimis inque illa resoluit;
<manil. astr. 1.488> E quis et maria et terras et sidera caeli
<manil. astr. 1.489> Aetheraque immensis fabricantem finibus orbes
<manil. astr. 1.490_490> Soluentemque alios constare, et cuncta reuerti
<manil. astr. 1.491> In sua principia et rerum mutare figuras.
<manil. astr. 1.492> Quis credat tantas operum sine numine moles
<manil. astr. 1.493> Ex minimis caecoque creatum foedere mundum?
<manil. astr. 1.494> Si fors ista dedit nobis, fors ipsa gubernet.
<manil. astr. 1.495_495> At cur dispositis uicibus consurgere signa
<manil. astr. 1.496> Et uelut imperio praescriptos reddere cursus
<manil. astr. 1.497> Cernimus ac nullis properantibus ulla relinqui?
<manil. astr. 1.498> Cur eadem aestiuas exornant sidera noctes
<manil. astr. 1.499> Semper et hibernas eadem, certamque figuram
<manil. astr. 1.500_500> Quisque dies reddit mundo certamque relinquit?
<manil. astr. 1.501> Iam tum, cum Graiae uerterunt Pergama gentes,
<manil. astr. 1.502> Arctos et Orion aduersis frontibus ibant,
<manil. astr. 1.503> Haec contenta suos in uertice flectere gyros,
<manil. astr. 1.504> Ille ex diuerso uertentem surgere contra
<manil. astr. 1.505_505> Obuius et toto semper decurrere mundo.
<manil. astr. 1.506> Temporaque obscurae noctis deprendere signis
<manil. astr. 1.507> Iam poterant, caelumque suas distinxerat horas.
<manil. astr. 1.508> Quot post excidium Troiae sunt eruta regna!
<manil. astr. 1.509> Quot capti populi! quotiens fortuna per orbem
<manil. astr. 1.510_510> Seruitium imperiumque tulit uarieque reuertit!
<manil. astr. 1.511> Troianos cineres in quantum oblita refouit
<manil. astr. 1.512> Imperium! fatis Asiae iam Graecia pressa est.
<manil. astr. 1.513> Saecula dinumerare piget, quotiensque recurrens
<manil. astr. 1.514> Lustrarit mundum uario sol igneus orbe.
<manil. astr. 1.515_515> Omnia mortali mutantur lege creata,
<manil. astr. 1.516> Nec se cognoscunt terrae uertentibus annis
<manil. astr. 1.517> Exutas, uariant faciem <et> per saecula gentes.
<manil. astr. 1.518> At manet incolumis mundus suaque omnia seruat,
<manil. astr. 1.519> Quae nec longa dies auget minuitque senectus
<manil. astr. 1.520_520> Nec motus puncto curuat cursusque fatigat;
<manil. astr. 1.521> Idem semper erit quoniam semper fuit idem.
<manil. astr. 1.522> Non alium uidere patres aliumue nepotes
<manil. astr. 1.523> Aspicient. deus est, qui non mutatur in aeuo.
<manil. astr. 1.524> Numquam transuersas solem decurrere ad Arctos
<manil. astr. 1.525_525> Nec mutare uias et in ortum uertere cursus
<manil. astr. 1.526> Auroramque nouis nascentem ostendere terris,
<manil. astr. 1.527> Nec lunam certos excedere luminis orbes
<manil. astr. 1.528> Sed seruare modum, quo crescat quoue recedat,
<manil. astr. 1.529> Nec cadere in terram pendentia sidera caelo
<manil. astr. 1.530_530> Sed dimensa suis consumere tempora signis,
<manil. astr. 1.531> Non casus opus est, magni sed numinis ordo.
<manil. astr. 1.532> Haec igitur texunt aequali sidera tractu
<manil. astr. 1.533> Ignibus in uarias caelum laqueantia formas.
<manil. astr. 1.534> Altius his nihil est; haec sunt fastigia mundi;
<manil. astr. 1.535_535> Publica naturae domus his contecta tenetur
<manil. astr. 1.536> Finibus, amplectens pontum terrasque iacentis.
<manil. astr. 1.537> Omnia concordi tractu ueniuntque caduntque,
<manil. astr. 1.538> Qua semel incubuit caelum uersumque resurgit.
<manil. astr. 1.539> Ipse autem quantum conuexo mundus Olympo
<manil. astr. 1.540_540> Obtineat spatium et quantis bis sena ferantur
<manil. astr. 1.541> Finibus astra, docet ratio, cui nulla resistunt
<manil. astr. 1.542> Claustra nec immensae moles, ceduntque recessus,
<manil. astr. 1.543> Omnia succumbunt, ipsum est penetrabile caelum.
<manil. astr. 1.544> Nam quantum terris atque aequore signa recedunt,
<manil. astr. 1.545_545> Tantum bina patent. quacumque inciditur orbis
<manil. astr. 1.546> Per medium, pars efficitur tum tertia gyri
<manil. astr. 1.547> Exiguo dirimens solidam discrimine summam.
<manil. astr. 1.548> Summum igitur caelum bis bina refugit ab imo
<manil. astr. 1.549> Astra, e bis senis ut sit pars tertia signis.
<manil. astr. 1.550_550> Sed quia per medium est tellus suspensa profundum,
<manil. astr. 1.551> Binis a summo signis discedit et imo.
<manil. astr. 1.552> Hac igitur quodcumque supra te suspicis ipse,
<manil. astr. 1.553> Qua per inane meant oculi quaque ire recusant,
<manil. astr. 1.554> Binis aequandum est signis; sex tanta rotundae
<manil. astr. 1.555_555> Efficiunt orbem zonae, qua signa feruntur
<manil. astr. 1.556> Bis sex aequali spatio texentia caelum.
<manil. astr. 1.557> Ne mirere uagos partus eadem esse per astra
<manil. astr. 1.558> Et mixtum ingenti generis discrimine fatum,
<manil. astr. 1.559> Singula cum tantum teneant, tantoque ferantur
<manil. astr. 1.560_560> Tempore sex tota surgentia sidera luce.
<manil. astr. 1.561> Restat ut aetherios fines tibi reddere coner
<manil. astr. 1.562> Filaque dispositis uicibus comitantia caelum,
<manil. astr. 1.563> Per quae derigitur signorum flammeus ordo.
<manil. astr. 1.0_>..........
<manil. astr. 1.566_566> Circulus ad borean fulgentem sustinet Arcton
<manil. astr. 1.567> Sexque fugit solidas a caeli uertice partes.
<manil. astr. 1.568> Alter ad extremi decurrens sidera Cancri,
<manil. astr. 1.569> In quo consummat Phoebus lucemque moramque
<manil. astr. 1.570_570> Tardaque per longos circumfert lumina flexus,
<manil. astr. 1.571> Aestiuum medio nomen sibi sumit ab aestu,
<manil. astr. 1.572> Temporis et titulo potitur, metamque uolantis
<manil. astr. 1.573> Solis et extremos designat feruidus actus,
<manil. astr. 1.574> Et quinque in partes aquilonis distat ab orbe.
<manil. astr. 1.575_575> Tertius in media mundi regione locatus
<manil. astr. 1.576> Ingenti spira totum praecingit Olympum
<manil. astr. 1.577> Parte ab utraque uidens axem, qua lumine Phoebus
<manil. astr. 1.578> Componit paribus numeris noctemque diemque
<manil. astr. 1.579> Veris et autumni currens per tempora mixta,
<manil. astr. 1.580_580> Cum medium aequali distinguit limite caelum;
<manil. astr. 1.581> Quattuor et gradibus sua fila reducit ab aestu.
<manil. astr. 1.582> Proximus hunc ultra brumalis nomine limes
<manil. astr. 1.583> Vltima designat fugientis limina solis,
<manil. astr. 1.584> Inuida cum obliqua radiorum munera flamma
<manil. astr. 1.585_585> Dat per iter minimum nobis, sed finibus illis,
<manil. astr. 1.586> Quos super incubuit, longa stant tempora luce
<manil. astr. 1.587> Vixque dies transit candentem extenta per aestum;
<manil. astr. 1.588> Bisque iacet binis summotus partibus orbis.
<manil. astr. 1.589> Vnus ab his superest extremo proximus axi
<manil. astr. 1.590_590> Circulus, austrinas qui stringit et obsidet Arctos.
<manil. astr. 1.591> Hic quoque brumalem per partes quinque relinquit,
<manil. astr. 1.592> Et, quantum a nostro sublimis cardine gyrus,
<manil. astr. 1.593> Distat ab aduerso tantundem proximus illi.
<manil. astr. 1.594>[Sic tibi per binas uertex a uertice partes
<manil. astr. 1.595_595> Diuisus duplici summa circumdat Olympum
<manil. astr. 1.596> Et per quinque notat signantis tempora fines]
<manil. astr. 1.597> His eadem est uia quae mundo, pariterque rotantur
<manil. astr. 1.598> Inclines, sociosque ortus occasibus aequant,
<manil. astr. 1.599> Quandoquidem flexi, quo totus uoluitur orbis,
<manil. astr. 1.600_600> Fila trahunt alti cursum comitantia caeli,
<manil. astr. 1.601> Interualla pari seruantes limite semper
<manil. astr. 1.602> Diuisosque semel fines sortemque dicatam.
<manil. astr. 1.603> Sunt duo, quos recipit ductos a uertice uertex,
<manil. astr. 1.604> Inter se aduersi, qui cunctos ante relatos
<manil. astr. 1.605_605> Seque secant gemino coeuntes cardine mundi
<manil. astr. 1.606> Transuersoque polo rectum ducuntur in axem,
<manil. astr. 1.607> Tempora signantes anni caelumque per astra
<manil. astr. 1.608> Quattuor in partes diuisum mensibus aequis.
<manil. astr. 1.609> Alter ab excelso decurrens limes Olympo
<manil. astr. 1.610_610> Serpentis caudam siccas et diuidit Arctos
<manil. astr. 1.611> Et iuga Chelarum medio uolitantia gyro,
<manil. astr. 1.564_564>[Circulus a summo nascentem uertice mundum
<manil. astr. 1.565_565> Permeat Arctophylaca petens per terga Draconis,
<manil. astr. 1.565a_565a> Tangit et Erigonen, Chelarum summa recidit]
<manil. astr. 1.612_612> Extremamque secans Hydram mediumque sub austris
<manil. astr. 1.613> Centaurum aduerso concurrit rursus in axe,
<manil. astr. 1.614> Et redit in caelum, squamosaque tergora Ceti
<manil. astr. 1.615_615> Lanigerique notat fines clarumque Trigonum
<manil. astr. 1.616> Andromedaeque sinus imos, uestigia matris,
<manil. astr. 1.617> Principiumque suum repetito cardine claudit.
<manil. astr. 1.618> Alter in hunc medium summumque incumbit in axem
<manil. astr. 1.619> Perque pedes primos ceruicem transit et Vrsae,
<manil. astr. 1.620_620> Quam septem stellae primam iam sole remoto
<manil. astr. 1.621> Producunt nigrae praebentem lumina nocti,
<manil. astr. 1.622> Et Geminis Cancrum dirimit stringitque flagrantem
<manil. astr. 1.623> Ore Canem clauumque Ratis, quae uicerat aequor,
<manil. astr. 1.624> Inde axem occultum per gyri signa prioris
<manil. astr. 1.625_625> Transuersa atque illo rursus de limite tangit
<manil. astr. 1.626> Te, Capricorne, tuisque Aquilam designat ab astris,
<manil. astr. 1.627> Perque Lyram inuersam currens spirasque Draconis
<manil. astr. 1.628> Posteriora pedum Cynosurae praeterit astra
<manil. astr. 1.629> Transuersamque secat uicino cardine caudam:
<manil. astr. 1.630_630> Hic iterum coit ipse sibi, memor unde profectus.
<manil. astr. 1.631> Atque hos aeterna fixerunt tempora sede,
<manil. astr. 1.632> Immotis per signa modis, statione perenni:
<manil. astr. 1.633> Hos uolucris fecere duos. namque alter ab ipsa
<manil. astr. 1.634> Consurgens Helice medium praecidit Olympum
<manil. astr. 1.635_635> Discernitque diem sextamque examinat horam
<manil. astr. 1.636> Et paribus spatiis occasus cernit et ortus.
<manil. astr. 1.637> Hic mutat per signa uices; et seu quis eoos
<manil. astr. 1.638> Seu petit hesperios, supra se circinat orbem
<manil. astr. 1.639> Verticibus super astantem mediumque secantem
<manil. astr. 1.640_640> Caelum et diuiso signantem culmine mundum,
<manil. astr. 1.642_642> Cumque loco terrae caelumque et tempora mutat,
<manil. astr. 1.641_641> Quando aliis aliud medium est. uolat hora per orbem,
<manil. astr. 1.643_643> Atque, ubi se primis extollit Phoebus ab undis,
<manil. astr. 1.644> Illis sexta manet, quos tum premit aureus orbis,
<manil. astr. 1.645_645> Rursus ad hesperios sexta est, ubi cedit in umbras:
<manil. astr. 1.646> Nos primam ac summam sextam numeramus utramque
<manil. astr. 1.647> Et gelidum extremo lumen sentimus ab igni.
<manil. astr. 1.648> Alterius fines si uis cognoscere gyri,
<manil. astr. 1.649> Circumfer facilis oculos uultumque per orbem.
<manil. astr. 1.650_650> Quidquid erit caelique imum terraeque supremum,
<manil. astr. 1.651> Qua coit ipse sibi nullo discrimine mundus
<manil. astr. 1.652> Redditque aut recipit fulgentia sidera ponto,
<manil. astr. 1.653> Praecingit tenui transuersum limite mundum.
<manil. astr. 1.654> Haec quoque per totum uolitabit linea caelum,
<manil. astr. 1.655_655> Non tantum ad medium uergens mediumque repente
<manil. astr. 1.656> Orbem, nunc septem ad stellas nec mota sub astra;
<manil. astr. 1.657> Sed quacumque uagae tulerint uestigia plantae
<manil. astr. 1.658> Has modo terrarum nunc has gradientis in oras,
<manil. astr. 1.659> Semper erit nouus et terris mutabitur arcus.
<manil. astr. 1.660_660> Quippe aliud caelum ostendens aliudque relinquens
<manil. astr. 1.661> Dimidium teget et referet, uarioque notabit
<manil. astr. 1.662> Fine et cum uisu pariter sua fila mouente.
<manil. astr. 1.663> Hic terrestris erit, qui a terram amplectitur, orbis;
<manil. astr. 1.664> Et mundum pleno praecingit limite gyrus
<manil. astr. 1.665_665> Atque a fine trahens titulum memoratur horizon.
<manil. astr. 1.666> His adice obliquos aduersaque fila trahentis
<manil. astr. 1.667> Inter se gyros, quorum fulgentia signa
<manil. astr. 1.668> Alter habet, per quae Phoebus moderatur habenas
<manil. astr. 1.669> Subsequiturque suo solem uaga Delia curru
<manil. astr. 1.670_670> Et quinque aduerso luctantia sidera mundo
<manil. astr. 1.671> Exercent uarias naturae lege choreas.
<manil. astr. 1.672> Hunc tenet a summo Cancer, Capricornus ab imo,
<manil. astr. 1.673> Bis recipit, lucem qui circulus aequat et umbras,
<manil. astr. 1.674> Lanigeri et Librae signo sua fila secantem.
<manil. astr. 1.675_675> Sic per tris gyros inflexus ducitur orbis
<manil. astr. 1.676> Rectaque deuexo fallit uestigia cliuo.
<manil. astr. 1.677> Nec uisus aciemque fugit tantumque notari
<manil. astr. 1.678> Mente potest, sicut cernuntur mente priores,
<manil. astr. 1.679> Sed nitet ingenti stellatus balteus orbe
<manil. astr. 1.680_680> Insignemque facit caelato culmine mundum.
<manil. astr. 1.681> Et ter uicenas partes patet atque trecentas
<manil. astr. 1.682> In longum, bis sex latescit fascia partes
<manil. astr. 1.683> Quae cohibet uario labentia sidera cursu.
<manil. astr. 1.684> Alter in aduersum positus succedit ad Arctos
<manil. astr. 1.685_685> Et paulum a boreae gyro sua fila reducit
<manil. astr. 1.686> Transitque inuersae per sidera Cassiepiae,
<manil. astr. 1.687> Inde per obliquum descendens rangir Olorem
<manil. astr. 1.688> Aestiuosque secat fines Aquilamque supinam
<manil. astr. 1.689> Temporaque aequantem gyrum zonamque ferentem
<manil. astr. 1.690_690> Solis equos inter caudam, qua Scorpios ardet,
<manil. astr. 1.691> Extremamque Sagittari laeuam atque sagittam,
<manil. astr. 1.692> Inde suos sinuat flexus per crura pedesque
<manil. astr. 1.693> Centauri alterius rursusque ascendere caelum
<manil. astr. 1.694> Incipit Argiuumque rarem per aplustria summa
<manil. astr. 1.695_695> Et medium mundi gyrum Geminosque per ima
<manil. astr. 1.696> Signa secat, subit Heniochum, teque, unde profectus,
<manil. astr. 1.697> Cassiepia, petens super ipsum Persea transit
<manil. astr. 1.698> Orbemque ex illa coeptum concludit in ipsa;
<manil. astr. 1.699> Trisque secat medios gyros et signa ferentem
<manil. astr. 1.700_700> Partibus e binis, quotiens praeciditur ipse.
<manil. astr. 1.701> Nec quaerendus erit: uisus incurrit in ipsos
<manil. astr. 1.702> Sponte sua seque ipse docet cogitque notari.
<manil. astr. 1.703> Namque in caeruleo candens nitet orbita mundo
<manil. astr. 1.704> Ceu missura diem subito caelumque recludens,
<manil. astr. 1.705_705> Ac ueluti uiridis discernit semita campos
<manil. astr. 1.706> Quam terit assiduo renouans iter orbita tractu.
<manil. astr. 1.707>[Inter diuisas aequabilis est uia partes]
<manil. astr. 1.708> Vt freta canescunt sulcum ducente carina,
<manil. astr. 1.709> Accipiuntque uiam fluctus spumantibus undis
<manil. astr. 1.710_710> Quam tortus uerso mouit de gurgite uertex,
<manil. astr. 1.711> Candidus in nigro lucet sic limes Olympo
<manil. astr. 1.712> Caeruleum findens ingenti lumine mundum.
<manil. astr. 1.713> Vtque suos arcus per nubila circinat Iris,
<manil. astr. 1.714> Sic super incumbit signato culmine limes
<manil. astr. 1.715_715> Candidus et resupina facit mortalibus ora,
<manil. astr. 1.716> Dum noua per caecam mirantur lumina noctem
<manil. astr. 1.717> Inquiruntque sacras humano pectore causas:
<manil. astr. 1.718> Num se diductis conetur soluere moles
<manil. astr. 1.719> Seminibus, raraque labent compagine rimae
<manil. astr. 1.720_720> Admittantque nouum laxato tegmine lumen;
<manil. astr. 1.721> Quid sibi non timeant, magni cum uulnera caeli
<manil. astr. 1.722> Conspiciant feriatque oculos iniuria mundi?
<manil. astr. 1.723> An coeat mundus, duplicisque extrema cauernae
<manil. astr. 1.724> Conueniant caelique oras et sidera iungant,
<manil. astr. 1.725_725> Perque ipsos fiat nexus manifesta cicatrix
<manil. astr. 1.726> Suturam faciens mundi, stipatus et orbis
<manil. astr. 1.727> Aeriam in nebulam clara compagine uersus
<manil. astr. 1.728> In cuneos alti cogat fundamina caeli.
<manil. astr. 1.729> An melius manet illa fides, per saecula prisca
<manil. astr. 1.730_730> Illac solis equos diuersis cursibus isse
<manil. astr. 1.731> Atque aliam triuisse uiam, longumque per aeuum
<manil. astr. 1.732> Exustas sedes incoctaque sidera flammis
<manil. astr. 1.733> Caeruleam uerso speciem mutasse colore,
<manil. astr. 1.734> Infusumque loco cinerem mundumque sepultum?
<manil. astr. 1.735_735> Fama etiam antiquis ad nos descendit ab annis
<manil. astr. 1.736> Phaethontem patrio curru per signa uolantem,
<manil. astr. 1.737> Dum noua miratur propius spectacula mundi
<manil. astr. 1.738> Et puer in caelo ludit curruque superbus
<manil. astr. 1.739> Luxuriat nitido, cupit et maiora parente,
<manil. astr. 1.743_743> Deflexum solito cursu, curuisque quadrigis
<manil. astr. 1.740_740> Monstratas liquisse uias orbemque recentem
<manil. astr. 1.741> Imposuisse polo, nec signa insueta tulisse
<manil. astr. 1.742> Errantis nutu flammas currumque solutum.
<manil. astr. 1.744_744> Quid querimur flammas totum saeuisse per orbem
<manil. astr. 1.745_745> Terrarumque rogum cunctas arsisse per urbes?
<manil. astr. 1.746> Cum uaga dispersi fluitarunt lumina currus,
<manil. astr. 1.747> Et caelum exustum est: luit ipse incendia mundus,
<manil. astr. 1.748> Et uicina nouis flagrarunt sidera flammis
<manil. astr. 1.749> Nunc quoque praeteriti faciem referentia casus.
<manil. astr. 1.750_750> Nec mihi celanda est famae uulgata uetustas
<manil. astr. 1.751> Mollis, de niueo lactis fluxisse liquorem
<manil. astr. 1.752> Pectore reginae diuum caelumque colore
<manil. astr. 1.753> Infecisse suo; quapropter lacteus orbis
<manil. astr. 1.754> Dicitur, et nomen causa descendit ab ipsa.
<manil. astr. 1.755_755> An maior densa stellarum turba corona
<manil. astr. 1.756> Contexit flammas et crasso lumine candet,
<manil. astr. 1.757> Et fulgore nitet collato clarior orbis?
<manil. astr. 1.758> An fortes animae dignataque nomina caelo
<manil. astr. 1.759> Corporibus resoluta suis terraeque remissa
<manil. astr. 1.760_760> Huc migrant ex orbe suumque habitantia caelum
<manil. astr. 1.761> Aetherios uiuunt annos mundoque fruuntur?
<manil. astr. 1.762> Atque hic Aeacidas, hic et ueneramur Atridas,
<manil. astr. 1.763> Tydidenque ferum, terraeque marisque triumphis
<manil. astr. 1.764> Naturae uictorem Ithacum, Pyliumque senecta
<manil. astr. 1.765_765> Insignem triplici, Danaumque ad Pergama reges,
<manil. astr. 1.766>[Castra ducum et caeli uictamque sub Hectore Troiam]
<manil. astr. 1.0_>..........
<manil. astr. 1.767> Auroraeque nigrum partum, stirpemque Tonantis
<manil. astr. 1.768> Rectorem Lyciae. nec te, Mauortia uirgo,
<manil. astr. 1.769> Praeteream, regesque alios, quos Thraecia misit .
<manil. astr. 1.770_770> Atque Asiae gentes et Magno maxima Pella;
<manil. astr. 1.771> Quique animi uires et strictae pondera mentis
<manil. astr. 1.772> Prudentes habuere uiri, quibus omnis in ipsis
<manil. astr. 1.773> Census erat, iustusque Solon fortisque Lycurgus,
<manil. astr. 1.774> Aetheriusque Platon, et qui fabricauerat illum
<manil. astr. 1.775_775> Damnatusque suas melius damnauit Athenas,
<manil. astr. 1.776> Persidos et uictor, strarat quae classibus aequor;
<manil. astr. 1.777> Romanique uiri, quorum iam maxima turba est,
<manil. astr. 1.778> Tarquinioque minus reges et Horatia proles,
<manil. astr. 1.779> Tota acies partus, nec non et Scaeuola trunco
<manil. astr. 1.780_780> Nobilior, maiorque uiris et Cloelia uirgo,
<manil. astr. 1.781> Et Romana ferens, quae texit, moenia Cocles,
<manil. astr. 1.782> Et commilitio uolucris Coruinus adeptus
<manil. astr. 1.783> Et spolia et nomen, qui gestat in alite Phoebum,
<manil. astr. 1.784> Et Ioue qui meruit caelum Romamque Camillus
<manil. astr. 1.785_785> Seruando posuit, Brutusque a rege receptae
<manil. astr. 1.786> Conditor, et Pyrrhi per bella Papirius ultor,
<manil. astr. 1.787> Fabricius Curiusque pares, et tertia palma
<manil. astr. 1.788> Marcellus Cossusque prior de rege necato,
<manil. astr. 1.789> Certantesque Deci uotis similesque triumphis,
<manil. astr. 1.790_790> Inuictusque mora Fabius, uictorque necantis
<manil. astr. 1.791> Liuius Hasdrubalis socio per bella Nerone,
<manil. astr. 1.792> Scipiadaeque duces, fatum Carthaginis unum,
<manil. astr. 1.793> Pompeiusque orbis domitor per trisque triumphos
<manil. astr. 1.794> Ante diu princeps, et censu Tullius oris
<manil. astr. 1.795_795> Emeritus caelum, tum Claudi magna propago,
<manil. astr. 1.796> Aemiliaeque domus proceres, clarique Metelli,
<manil. astr. 1.797> Et Cato fortunae uictor, Martisque sub armis
<manil. astr. 1.798> Miles Agrippa sui. Venerisque ab origine proles
<manil. astr. 1.799> Iulia descendit caelo caelumque replebit,
<manil. astr. 1.800_800> Quod reget Augustus, socio per signa Tonante,
<manil. astr. 1.801> Cernet et in coetu diuum magnumque Quirinum
<manil. astr. 1.802> Altius aetherii quam candet circulus orbis.
<manil. astr. 1.803> Illa deis sedes: haec illis proxima, diuum
<manil. astr. 1.804> Qui uirtute sua similes uestigia tangunt.
<manil. astr. 1.809_809> Ac prius incipiam stellis quam reddere uires
<manil. astr. 1.810_810> Signorumque canam fatalia carmine iura,
<manil. astr. 1.811> Implenda est mundi facies, corpusque per omne
<manil. astr. 1.812> Quidquid ubique nitet, uigeat quandoque, notandum est.
<manil. astr. 1.805_805> Sunt alia aduerso pugnantia sidera mundo,
<manil. astr. 1.806> Quae terram caelumque inter uolitantia pendent,
<manil. astr. 1.807> Saturni, Iouis et Martis Solisque, sub illis
<manil. astr. 1.808> Mercurius Venerem tangit Lunamque locatus.
<manil. astr. 1.813_813> Sunt etiam raris orti natalibus ignes,
<manil. astr. 1.814> Protinus et rapti. subitas candescere flammas
<manil. astr. 1.815_815> Aera per liquidum tractosque perire cometas
<manil. astr. 1.816> Rara per ingentis uiderunt saecula motus.
<manil. astr. 1.817> Siue, quod ingenitum terra spirante uaporem
<manil. astr. 1.818> Vmidior sicca superatur spiritus aura,
<manil. astr. 1.819> Nubila cum longo cessant dispulsa sereno
<manil. astr. 1.820_820> Et solis radiis arescit torridus aer,
<manil. astr. 1.821> Apta alimenta sibi demissus corripit ignis
<manil. astr. 1.822> Materiamque sui deprendit flamma capacem,
<manil. astr. 1.823> Et, quia non solidum est corpus, sed rara uagantur
<manil. astr. 1.824> Principia aurarum uolucrique simillima fumo,
<manil. astr. 1.825_825> In breue uiuit opus coeptusque incendia fine
<manil. astr. 1.826> Subsistunt pariterque cadunt fulgentque cometae.
<manil. astr. 1.827> Quod nisi uicinos agerent occasibus ortus
<manil. astr. 1.828> Et tam parua forent accensis tempora flammis,
<manil. astr. 1.829> Alter nocte dies esset, caelumque rediret
<manil. astr. 1.830_830> Immersum, et somno totum deprenderet orbem.
<manil. astr. 1.831> Tum, quia non una specie dispergitur omnis
<manil. astr. 1.832> Aridior terrae uapor et comprenditur igni,
<manil. astr. 1.833> Diuersas quoque per facies accensa feruntur
<manil. astr. 1.834> Lumina, quae subita his exsistunt nata tenebris.
<manil. astr. 1.835_835> Nam modo, ceu longi fluitent de uertice crines,
<manil. astr. 1.836> Flamma comas imitata uolat, tenuisque capillos
<manil. astr. 1.837> Diffusos radiis ardentibus explicat ignis;
<manil. astr. 1.838> Nunc prior haec facies dispersis crinibus exit,
<manil. astr. 1.839> Et glomus ardentis sequitur sub imagine barbae;
<manil. astr. 1.840_840> Interdum aequali laterum compagine ductus
<manil. astr. 1.841> Quadratamue trabem fingit teretemue columnam;
<manil. astr. 1.842> Quin etiam tumidis exaequat dolia flammis
<manil. astr. 1.843> Procere distenta uteros, partasue capellas
<manil. astr. 1.844> Mentitur paruos ignis glomeratus in orbes
<manil. astr. 1.845_845> Hirta figurantis tremulo sub lumine menta,
<manil. astr. 1.846> Lampadas et fissas ramosos fundit in ignes.
<manil. astr. 1.847> Praecipitant stellae passimque uolare uidentur,
<manil. astr. 1.848> Cum uaga per nitidum scintillant lumina mundum
<manil. astr. 1.849> Et tenuem longis iaculantur crinibus ignem
<manil. astr. 1.850_850> Exuruntue uiam uolucris imitata sagittas,
<manil. astr. 1.851> Arida cum gracili tenuatur semita filo.
<manil. astr. 1.852> Sunt autem cunctis permixti partibus ignes,
<manil. astr. 1.853> Qui grauidas habitant fabricantes fulmina nubes
<manil. astr. 1.854> Et penetrant terras Aetnamque minantur Olympo
<manil. astr. 1.855_855> Et calidas reddunt ipsis in fontibus undas
<manil. astr. 1.856> Ac silice in dura uiridique in cortice sedem
<manil. astr. 1.857> Inueniunt, cum silua sibi collisa crematur;
<manil. astr. 1.858> Ignibus usque adeo natura est omnis abundans:
<manil. astr. 1.859> Ne mirere faces subitas erumpere caelo
<manil. astr. 1.860_860> Aeraque accensum flammis lucere coruscis
<manil. astr. 1.861> Arida complexum spirantis semina terrae,
<manil. astr. 1.862> Quae uolucer pascens ignis sequiturque fugitque,
<manil. astr. 1.863> Fulgura cum uideas tremulum uibrantia lumen
<manil. astr. 1.864> Imbribus e mediis et caelum fulmine ruptum.
<manil. astr. 1.865_865> Siue igitur ratio praebentis semina terrae
<manil. astr. 1.866> In uolucris ignes potuit generare cometas;
<manil. astr. 1.867> Siue illas natura faces ubi cuncta creauit
<manil. astr. 1.868> Sidera, per tenuis caelo lucentia flammas,
<manil. astr. 1.869> Sed trahit ad semet rapido Titanius aestu
<manil. astr. 1.870_870> Inuoluitque suo flammantis igne cometas
<manil. astr. 1.871> Ac modo dimittit, sicut Cyllenius orbis
<manil. astr. 1.872> Et Venus, accenso cum ducit uespere noctem
<manil. astr. 1.873> Serpentem, falluntque oculos rursusque reuisunt;
<manil. astr. 1.874> Seu deus instantis fati miseratus in orbem
<manil. astr. 1.875_875> Signa per affectus cadique incendia mittit;
<manil. astr. 1.876> Numquam futtilibus excanduit ignibus aether,
<manil. astr. 1.877> Squalidaque effusi deplorant arua coloni,
<manil. astr. 1.878> Et sterilis inter sulcos defessus arator
<manil. astr. 1.879> Ad iuga maerentis cogit frustrata iuuencos,
<manil. astr. 1.880_880> Aut grauibus morbis et lenta corpora tabe
<manil. astr. 1.881> Corripit exustis letalis flamma medullis
<manil. astr. 1.882> Labentisque rapit populos, totasque per urbes
<manil. astr. 1.883> Publica succensis peraguntur fata sepulchris,
<manil. astr. 1.884> Qualis Erectheos pestis populata colonos
<manil. astr. 1.885_885> Extulit antiquas per funera pacis Athenas,
<manil. astr. 1.886> Alter in alterius labens cum fata ruebant,
<manil. astr. 1.887> Nec locus artis erat medicae nec uota ualebant;
<manil. astr. 1.888> Cesserat officium morbis, et funera derant
<manil. astr. 1.889> Mortibus et lacrimae; lassus defecerat ignis
<manil. astr. 1.890_890> Et coaceruatis ardebant corpora membris,
<manil. astr. 1.891> Ac tanto quondam populo uix contigit heres.
<manil. astr. 1.892> Talia significant lucentes saepe cometae:
<manil. astr. 1.893> Funera cum facibus ueniunt, terrisque minantur
<manil. astr. 1.894> Ardentis sine fine rogos, cum mundus et ipsa
<manil. astr. 1.895_895> Aegrotet natura nouum sortita sepulcrum.
<manil. astr. 1.896> Quin et bella canunt ignes subitosque tumultus
<manil. astr. 1.897> Et clandestinis surgentia fraudibus arma,
<manil. astr. 1.898> Externas modo per gentes ut, foedere rupto
<manil. astr. 1.899> Cum fera ductorem rapuit Germania Varum
<manil. astr. 1.900_900> Infecitque trium legionum sanguine campos,
<manil. astr. 1.901> Arserunt toto passim minitantia mundo
<manil. astr. 1.902> Lumina, et ipsa tulit bellum natura per ignes
<manil. astr. 1.903> Opposuitque suas uires finemque minata est.
<manil. astr. 1.904> Ne mirere grauis rerumque hominumque ruinas,
<manil. astr. 1.905_905> Saepe domi cuipa est: nescimus credere caelo.
<manil. astr. 1.906> Ciuilis etiam motus cognataque bella
<manil. astr. 1.907> Significant. nec plura alias incendia mundus
<manil. astr. 1.908> Sustinuit, quam cum ducibus iurata cruentis
<manil. astr. 1.909> Arma Philippeos implerunt agmine campos,
<manil. astr. 1.910_910> Vixque etiam sicca miles Romanus harena
<manil. astr. 1.911> Ossa uirum lacerosque prius super astitit artus,
<manil. astr. 1.912> Imperiumque suis conflixit uiribus ipsum,
<manil. astr. 1.913> Perque patris pater Augustus uestigia uicit.
<manil. astr. 1.914> Necdum finis erat: restabant Actia bella
<manil. astr. 1.915_915> Dotali commissa acie, repetitaque rerum
<manil. astr. 1.916> Alea et in ponto quaesitus rector Olympi,
<manil. astr. 1.917> Femineum sortita iugum cum Roma pependit
<manil. astr. 1.918> Atque ipsa Isiaco certarunt fulmina sistro;
<manil. astr. 1.919> Restabant profugo seruilia milite bella,
<manil. astr. 1.920_920> Cum patrios armis imitatus filius hostes
<manil. astr. 1.921> Aequora Pompeius cepit defensa parenti.
<manil. astr. 1.922> Sed satis hoc fatis fuerit: iam bella quiescant
<manil. astr. 1.923> Atque adamanteis discordia uincta catenis
<manil. astr. 1.924> Aeternos habeat frenos in carcere clausa;
<manil. astr. 1.925_925> Sit pater inuictus patriae, sit Roma sub illo,
<manil. astr. 1.926> Cumque deum caelo dederit non quaerat in orbe.
<manil. astr. 2.1> Maximus Iliacae gentis certamina uates
<manil. astr. 2.2> Et quinquaginta regum regemque patremque
<manil. astr. 2.3> Pectoraque Aeacidae tutamque sub Hectore Troiam,
<manil. astr. 2.4> Erroremque ducis totidem, quot uicerat, annis
<manil. astr. 2.5_5> Instantis bello geminata per agmina ponti,
<manil. astr. 2.6> Vltimaque in patria captisque penatibus arma
<manil. astr. 2.7> Ore sacro cecinit; patriam cui cura petentum,
<manil. astr. 2.8> Dum dabat, eripuit, cuiusque ex ore profusos
<manil. astr. 2.9> Omnis posteritas latices in carmina duxit
<manil. astr. 2.10_10> Amnemque in tenuis ausa est deducere riuos
<manil. astr. 2.11> Vnius fecunda bonis. sed proximus illi
<manil. astr. 2.12> Hesiodus memorat diuos diuumque parentes
<manil. astr. 2.13> Et chaos enixum terras orbemque sub illo
<manil. astr. 2.14> Infantem et primos titubantia sidera cursus
<manil. astr. 2.15_15> Titanasque senes, Iouis et cunabula magni
<manil. astr. 2.16> Et sub fratre uiri nomen, sine matre parentis,
<manil. astr. 2.17> Atque iterum patrio nascentem corpore Bacchum,
<manil. astr. 2.23_23> Siluarumque deos sacrataque numina Nymphas,
<manil. astr. 2.18_18> Omniaque immenso uolitantia lumina mundo.
<manil. astr. 2.19> Quin etiam ruris cultus legesque notauit
<manil. astr. 2.20_20> Militiamque soli, quod colles Bacchus amaret,
<manil. astr. 2.21> Quod fecunda Ceres campos, quod Pallas utrumque,
<manil. astr. 2.22> Atque arbusta uagis essent quod adultera pomis:
<manil. astr. 2.24_24> Pacis opus, magnos naturae condit in usus.
<manil. astr. 2.25_25> Astrorum quidam uarias dixere figuras,
<manil. astr. 2.26> Signaque diffuso passim labentia caelo
<manil. astr. 2.27> In proprium cuiusque genus causasque tulere;
<manil. astr. 2.28> Persea et Andromedan poena matremque dolentem
<manil. astr. 2.29> Soluentemque patrem, raptamque Lycaone natam,
<manil. astr. 2.30_30> Officioque Iouis Cynosuram, lacte Capellam
<manil. astr. 2.31> Et furto Cycnum, pietate ad sidera ductam
<manil. astr. 2.32> Erigonen ictuque Nepam spolioque Leonem
<manil. astr. 2.33> Et morsu Cancrum, Pisces Cythereide uersa,
<manil. astr. 2.34> Lanigerum uicto ducentem sidera pomo,
<manil. astr. 2.35_35> Ceteraque ex uariis pendentia casibus astra
<manil. astr. 2.36> Aethera per summum uoluerunt(==VOLUERUNT) fixa reuolui.
<manil. astr. 2.37> Quorum carminibus nihil est nisi fabula caelum
<manil. astr. 2.38> Terraque composuit mundum quae pendet ab illo.
<manil. astr. 2.39> Quin etiam ritus pastorum et Pana sonantem
<manil. astr. 2.40_40> In calamos Sicula memorat tellure creatus,
<manil. astr. 2.41> Nec siluis siluestre canit perque horrida motus
<manil. astr. 2.42> Rura serit dulcis Musamque inducit in aulas.
<manil. astr. 2.43> Ecce alius pictas uolucres ac bella ferarum,
<manil. astr. 2.44> Ille uenenatos angues, hic nata per herbas
<manil. astr. 2.45_45> Fata refert, uitamue sua radice ferentis.
<manil. astr. 2.46> Quin etiam tenebris immersum Tartaron atra
<manil. astr. 2.47> In lucem de nocte uocant orbemque reuoluunt
<manil. astr. 2.48> Interius uersum naturae foedere rupto.
<manil. astr. 2.49> Omne genus rerum doctae cecinere sorores,
<manil. astr. 2.50_50> Omnis ad accessus Heliconis semita trita est,
<manil. astr. 2.51> Et iam confusi manant de fontibus amnes
<manil. astr. 2.52> Nec capiunt haustum turbamque ad nota ruentem.
<manil. astr. 2.53> Integra quaeramus rorantis prata per herbas
<manil. astr. 2.54> Vndamque occultis meditantem murmur in antris,
<manil. astr. 2.55_55> Quam neque durato gustarint ore uolucres,
<manil. astr. 2.56> Ipse nec aetherio Phoebus libauerit igni.
<manil. astr. 2.57> Nostra loquar, nulli uatum debebimus ora,
<manil. astr. 2.58> Nec furtum sed opus ueniet, soloque uolamus
<manil. astr. 2.59> In caelum curru, propria rate pellimus undas.
<manil. astr. 2.60_60> Namque canam tacita naturae mente potentem
<manil. astr. 2.61> Infusumque deum caelo terrisque fretoque
<manil. astr. 2.62> Ingentem aequali moderantem foedere molem,
<manil. astr. 2.63> Totumque alterno consensu uiuere mundum
<manil. astr. 2.64> Et rationis agi motu, cum spiritus unus
<manil. astr. 2.65_65> Per cunctas habitet partes atque inriget orbem
<manil. astr. 2.66> Omnia peruolitans corpusque animale figuret.
<manil. astr. 2.67> Quod nisi cognatis membris contexta maneret
<manil. astr. 2.68> Machina et imposito pareret tota magistro
<manil. astr. 2.69> Ac tantum mundi regeret prudentia censum,
<manil. astr. 2.70_70> Non esset statio terris, non ambitus astris,
<manil. astr. 2.71> Erraretque uagus mundus standoue rigeret,
<manil. astr. 2.72> Nec sua dispositos seruarent sidera cursus
<manil. astr. 2.73> Noxque alterna diem fugeret rursumque fugaret,
<manil. astr. 2.74> Non imbres alerent terras, non aethera uenti
<manil. astr. 2.75_75> Nec pontus grauidas nubes nec flumina pontum
<manil. astr. 2.76> Nec pelagus fontes, nec staret summa per omnis
<manil. astr. 2.77> Par semper partes aequo digesta parente,
<manil. astr. 2.78> Vt neque deficerent undae nec sideret orbis
<manil. astr. 2.79> Nec caelum iusto maiusue minusue uolaret.
<manil. astr. 2.80_80> Motus alit, non mutat opus. sic omnia toto
<manil. astr. 2.81> Dispensata manent mundo dominumque sequuntur.
<manil. astr. 2.82> Hic igitur deus et rario, quae cuncta gubernat,
<manil. astr. 2.83> Ducit ab aetheriis terrena animalia signis,
<manil. astr. 2.84> Quae, quamquam longo, cogit, summota recessu,
<manil. astr. 2.85_85> Sentiri tamen, ut uitas ac fata ministrent
<manil. astr. 2.86> Gentibus ac proprios per singula corpora mores.
<manil. astr. 2.87> Nec nimis est quaerenda fides: sic temperat arua
<manil. astr. 2.88> Caelum, sic uarias fruges redditque rapitque,
<manil. astr. 2.89> Sic pontum mouet ac terris immittit et aufert,
<manil. astr. 2.90_90> Atque haec seditio pelagus nunc sidere lunae
<manil. astr. 2.91> Mota tenet, nunc diuerso stimulata recessu,
<manil. astr. 2.92> Nunc anni spatio Phoebum comitata uolantem;
<manil. astr. 2.93> Sic summersa fretis, concharum et carcere clausa,
<manil. astr. 2.94> Ad lunae motum uariant animalia corpus
<manil. astr. 2.95_95> Et tua damna, tuas imitantur, Delia, uires;
<manil. astr. 2.96> Tu quoque fraternis sic reddis curribus ora
<manil. astr. 2.97> Atque iterum ex isdem repetis, quantumque reliquit
<manil. astr. 2.98> Aut dedit ille, refers et sidus sidere constas;
<manil. astr. 2.99> Denique sic pecudes et muta animalia terris,
<manil. astr. 2.100_100> Cum maneant ignara sui legisque per aeuum,
<manil. astr. 2.101> Natura tamen ad mundum reuocante parentem
<manil. astr. 2.102> Attollunt animos caelumque et sidera seruant
<manil. astr. 2.103> Corporaque ad lunae nascentis cornua lustrant
<manil. astr. 2.104> Venturasque uident hiemes, reditura serena.
<manil. astr. 2.105_105> Quis dubitet post haec hominem coniungere caelo,
<manil. astr. 2.106> Cui uires natura dedit linguamque capaxque
<manil. astr. 2.107> Ingenium uolucremque animum, quem denique in unum
<manil. astr. 2.108> Descendit deus atque habitat seque ipse requirit?
<manil. astr. 2.109> Mitte alias artes, quarum est permissa facultas,
<manil. astr. 2.110_110> Infusas adeo, nec nostri munera census.
<manil. astr. 2.111>[Mitto quod aequali nihil est sub lege tributum,
<manil. astr. 2.112> Quo patet auctoris summam, non corporis, esse;
<manil. astr. 2.113> Mitto quod certum est et ineuitabile fatum
<manil. astr. 2.114> Materiaeque datum est cogi sed cogere mundo]
<manil. astr. 2.115_115> Quis caelum posset nisi caeli munere nosse,
<manil. astr. 2.116> Et reperire deum, nisi qui pars ipse deorum est?
<manil. astr. 2.117> Quisue hanc conuexi molem sine fine patentis
<manil. astr. 2.118> Signorumque choros ac mundi flammea tecta,
<manil. astr. 2.119> Aeternum et stellis aduersus sidera bellum
<manil. astr. 2.120_120> Ac terras caeloque fretum subiectaque utrisque
<manil. astr. 2.121> Cernere et angusto sub pectore claudere posset,
<manil. astr. 2.122> Ni sanctos animis oculos natura dedisset
<manil. astr. 2.123> Cognatamque sibi mentem uertisset ad ipsam
<manil. astr. 2.124> Et tantum dictasset opus, caeloque ueniret
<manil. astr. 2.125_125> Quod uocat in caelum sacra ad commercia rerum
<manil. astr. 2.126> Et priuas quas dant leges nascentibus astra?
<manil. astr. 2.127> Quis neget esse nefas inuitum prendere mundum
<manil. astr. 2.128> Et uelut in semet captum deducere in orbem?
<manil. astr. 2.129> Sed, ne circuitu longo manifesta probentur,
<manil. astr. 2.130_130> Ipsa fides operi faciet pondusque fidemque;
<manil. astr. 2.131> Nam neque decipitur ratio nec decipit umquam.
<manil. astr. 2.132> Rite secunda uia est ac ueris credita causis,
<manil. astr. 2.133> Euentusque datur qualis praedicitur ante.
<manil. astr. 2.134> Quod Fortuna ratum faciat, quis dicere falsum
<manil. astr. 2.135_135> Audeat et tantae suffragia uincere sortis?
<manil. astr. 2.136> Haec ego diuino cupiam cum ad sidera flatu
<manil. astr. 2.137> Ferre, nec in turba nec turbae carmina condam
<manil. astr. 2.138> Sed solus, uacuo ueluti uectatus in orbe
<manil. astr. 2.139> Liber agam currus non occursantibus ullis
<manil. astr. 2.140_140> Nec per iter socios commune gerentibus actus,
<manil. astr. 2.141> Sed caelo noscenda canam, mirantibus astris
<manil. astr. 2.142> Et gaudente sui mundo per carmina uatis,
<manil. astr. 2.143> Vel quibus illa sacros non inuidere meatus
<manil. astr. 2.144> Notitiamque sui, minima est quae turba per orbem.
<manil. astr. 2.145_145> Illa fluit, quae diuitias, quae diligit arua,
<manil. astr. 2.146> Imperia et fasces mollemque per otia luxum
<manil. astr. 2.147> Et blandis diuersa sonis dulcemque per aures
<manil. astr. 2.148> Affectum, ut modico noscenda ad fata labore.
<manil. astr. 2.149> Hoc quoque fatorum est, legem perdiscere fati.
<manil. astr. 2.150_150> Ac primum astrorum uaria est natura notanda
<manil. astr. 2.151> Carminibus per utrumque genus. nam mascula sex sunt,
<manil. astr. 2.152> Diuersi totidem generis sub principe Tauro:
<manil. astr. 2.153> Cernis ut auersus redeundo surgat in arcum.
<manil. astr. 2.154> Alternant genus et uicibus uariantur in orbem.
<manil. astr. 2.155_155> Humanas etiam species in parte uidebis,
<manil. astr. 2.156> Nec mores distant: pecudum pars atque ferarum
<manil. astr. 2.157> Ingenium facient. quaedam signanda sagaci
<manil. astr. 2.158> Singula sunt animo, propria quae sorte feruntur:
<manil. astr. 2.159> Nunc binis insiste; dabunt geminata potentis
<manil. astr. 2.160_160> Per socium effectus. multum comes addit et aufert,
<manil. astr. 2.161> Ambiguisque ualent, quis sunt collegia, fatis
<manil. astr. 2.162> Ad meritum noxamque. duos per sidera Pisces
<manil. astr. 2.163> Et totidem Geminos nudatis aspice membris.
<manil. astr. 2.164> His coniuncta manent alterno bracchia nexu,
<manil. astr. 2.165_165> Dissimile est illis iter in contraria uersis.
<manil. astr. 2.166> Par numerus, sed enim dispar natura notanda est.
<manil. astr. 2.167> Atque haec ex paribus toto gaudentia censu
<manil. astr. 2.168> Signa meant, nihil exterius mirantur in ipsis
<manil. astr. 2.169> Amissumue dolent, quaedam quod, parte recisa
<manil. astr. 2.170_170> Atque ex diuerso commissis corpore membris,
<manil. astr. 2.171> Vt Capricornus et intentum qui derigit arcum
<manil. astr. 2.172> Iunctus equo: pars huic hominis, sed nulla priori.
<manil. astr. 2.173> Hoc quoque seruandum est alta discrimen in arte,
<manil. astr. 2.174> Distat enim gemini duo sint duplicine figura;
<manil. astr. 2.175_175> Quin etiam Erigone binis numeratur in astris:
<manil. astr. 2.176> Nec facie, ratione duplex; nam desinit aestas,
<manil. astr. 2.177> Incipit autumnus media sub Virgine utrimque.
<manil. astr. 2.178> Idcirco tropicis praecedunt omnibus astra
<manil. astr. 2.179> Bina, ut Lanigero, Chelis Cancroque Caproque,
<manil. astr. 2.180_180> Quod duplicis retinent conexo tempore uires.
<manil. astr. 2.181> Vt, quos subsequitur Cancer per sidera fratres,
<manil. astr. 2.182> E Geminis alter florentia tempora ueris
<manil. astr. 2.183> Sufficit, aestatem sitientem prouehit alter;
<manil. astr. 2.184> Nudus uterque tamen, sentit quia uterque calorem,
<manil. astr. 2.185_185> Ille senescentis ueris, subeuntis at ille
<manil. astr. 2.186> Aestatis: par est primae sors ultima parti.
<manil. astr. 2.187> Nec non Arcitenens, qui te, Capricorne, sub ipso
<manil. astr. 2.188> Promittit, duplici formatus imagine fertur:
<manil. astr. 2.189> Mitior autumnus mollis sibi uindicat artus
<manil. astr. 2.190_190> Materiamque hominis, fera tergo membra rigentem
<manil. astr. 2.191> Excipiunt hiemem, mutat quia tempora signum.
<manil. astr. 2.192> Quosque Aries prae se mittit, duo tempora Pisces
<manil. astr. 2.193> Bina dicant: hiemem <hic> claudit, uer incohat alter.
<manil. astr. 2.194> Cum sol aequoreis reuolans decurrit in astris,
<manil. astr. 2.195_195> Hiberni coeunt cum uernis roribus imbres.
<manil. astr. 2.196> Vtraque sors umoris habet fluitantia signa.
<manil. astr. 2.197> Quin tria signa nouem signis coniuncta repugnant
<manil. astr. 2.198> Et quasi seditio caelum tenet. Aspice Taurum
<manil. astr. 2.199> Clunibus et Geminos pedibus, testudine Cancrum
<manil. astr. 2.200_200> Surgere, cum rectis oriantur cetera membris;
<manil. astr. 2.201> Ne mirere moras, cum sol aduersa per astra
<manil. astr. 2.202> Aestiuum tardis attollat mensibus annum.
<manil. astr. 2.203> Nec te praetereat nocturna diurnaque signa
<manil. astr. 2.204> Quae sint perspicere et propria deducere lege,
<manil. astr. 2.205_205> Non tenebris aut luce suam peragentia sortem
<manil. astr. 2.206>(Nam commune foret nullo discrimine nomen,
<manil. astr. 2.207> Omnia quod certis uicibus per tempora fulgent
<manil. astr. 2.208> Et nunc illa dies, nunc noctes illa sequuntur),
<manil. astr. 2.209> Sed quibus illa parens mundi natura sacratas
<manil. astr. 2.210_210> Temporis attribuit partes statione perenni.
<manil. astr. 2.211> Namque Sagittari signum rabidique Leonis
<manil. astr. 2.212> Et sua respiciens aurato uellere terga,
<manil. astr. 2.213> Tum Pisces <et> Cancer et acri Scorpios ictu,
<manil. astr. 2.214> Aut uicina loco, diuisa aut partibus aequis,
<manil. astr. 2.215_215> Omnia dicuntur simili sub sorte diurna.
<manil. astr. 2.216> Cetera, uel numero consortia uel uice sedis,
<manil. astr. 2.217> Interiecta locis totidem, nocturna feruntur.
<manil. astr. 2.218> Quidam etiam sex continuis dixere diurnas
<manil. astr. 2.219> Esse uices castris, quae sunt a principe signo
<manil. astr. 2.220_220> Lanigeri, sex a Libra nocturna uideri.
<manil. astr. 2.221> Sunt quibus esse diurna placet quae mascula surgunt,
<manil. astr. 2.222> Feminea in noctem tutis gaudere tenebris.
<manil. astr. 2.223> Quin non nulla tibi nullo monstrante loquuntur
<manil. astr. 2.224> Neptuno debere genus, scopulosus in undis
<manil. astr. 2.225_225> Cancer et effuso gaudentes aequore Pisces.
<manil. astr. 2.226> At, quae terrena censentur sidera sorte,
<manil. astr. 2.227> Princeps armenti Taurus regnoque superbus
<manil. astr. 2.228> Lanigeri gregis est Aries pestisque duorum
<manil. astr. 2.229> Praedatorque Leo <et> dumosis Scorpios aruis.
<manil. astr. 2.230_230> Sunt etiam mediae legis communia signa,
<manil. astr. 2.231> Ambiguus terris Capricornus, Aquarius undis,
<manil. astr. 2.232>[Parsque marina nitens fundentis semper Aquari]
<manil. astr. 2.233> Vmida terrenis aequali foedere mixta.
<manil. astr. 2.234> Non licet a minimis animum deflectere curis,
<manil. astr. 2.235_235> Nec quicquam rationis eget frustraue creatum.
<manil. astr. 2.236> Fecundum est proprie Cancri genus, acer et ictu
<manil. astr. 2.237> Scorpios, et partu complentes aequora Pisces.
<manil. astr. 2.238> Sed sterilis Virgo est, simili coniuncta Leoni,
<manil. astr. 2.239> Nec capit, aut captos ecfundit, Aquarius ortus.
<manil. astr. 2.240_240> Inter utrumque manet Capricornus corpore mixtus
<manil. astr. 2.241> Et qui Cretaeo fulget Centaurus in arcu,
<manil. astr. 2.242> Communisque Aries aequantem tempora Libram
<manil. astr. 2.243> Et Geminos Taurumque pari sub sorte recenset.
<manil. astr. 2.244> Nec tu nulla putes in eo commenta locasse
<manil. astr. 2.245_245> Naturam rerum, quod sunt currentia quaedam,
<manil. astr. 2.246> Vt Leo et Arcitenens Ariesque in cornua tortus;
<manil. astr. 2.247> Aut quae recta suis librantur stantia membris,
<manil. astr. 2.248> Vt Virgo et Gemini, fundens et Aquarius undas;
<manil. astr. 2.249> Vel quae fessa sedent pigras referentia mentes,
<manil. astr. 2.250_250> Taurus depositis collo sopitus aratris,
<manil. astr. 2.251> Libra sub emerito considens orbe laborum,
<manil. astr. 2.252> Tuque tuo, Capricorne, gelu contractus in astris;
<manil. astr. 2.253> Quaeue iacent, Cancer patulam distentus in aluum,
<manil. astr. 2.254> Scorpios incumbens plano sub pectore terrae,
<manil. astr. 2.255_255> In latus obliqui Pisces semperque iacentes.
<manil. astr. 2.256> Quod si sollerti circumspicis omnia cura,
<manil. astr. 2.257> Fraudata inuenies amissis sidera membris.
<manil. astr. 2.258> Scorpios in Libra consumit bracchia, Taurus
<manil. astr. 2.259> Succidit incuruo claudus pede, lumina Cancro
<manil. astr. 2.260_260> Desunt, Centauro superest et quaeritur unum.
<manil. astr. 2.261> Sic nostros casus solatur mundus in astris
<manil. astr. 2.262> Exemploque docet patienter damna subire,
<manil. astr. 2.263> Omnis cum caelo fortunae pendeat ordo
<manil. astr. 2.264> Ipsaque debilibus formentur sidera membris.
<manil. astr. 2.265_265> Temporibus quoque sunt propriis pollentia signa:
<manil. astr. 2.266> Aestas a Geminis, autumnus Virgine surgit,
<manil. astr. 2.267> Bruma Sagittifero, uer Piscibus incipit esse.
<manil. astr. 2.268> Quattuor in partes scribuntur sidera terna;
<manil. astr. 2.269> Hiberna aestiuis, autumni uerna repugnant.
<manil. astr. 2.270_270> Nec satis est proprias signorum noscere formas;
<manil. astr. 2.271> Consensu quoque fata mouent et foedere gaudent
<manil. astr. 2.272> Atque aliis alia succedunt sorte locoque.
<manil. astr. 2.273> Circulus ut dextro signorum clauditur orbe,
<manil. astr. 2.274> In tris aequalis discurrit linea ductus
<manil. astr. 2.275_275> Inque uicem extremis iungit se finibus ipsa,
<manil. astr. 2.276> Et, quaecumque ferit, dicuntur signa trigona,
<manil. astr. 2.277> In tria partitus quod ter cadit angulus astra
<manil. astr. 2.278> Quae diuisa manent ternis distantia signis.
<manil. astr. 2.279> Laniger ex paribus spatiis duo signa, Leonis
<manil. astr. 2.280_280> Atque Sagittari, diuerso conspicit ortu;
<manil. astr. 2.281> Virginis et Tauri Capricorno consonat astrum;
<manil. astr. 2.282> Cetera sunt simili ratione triangula signa
<manil. astr. 2.283> Per totidem sortes, desunt quae, condita mundo;
<manil. astr. 2.284> Sed discrimen erit dextris laeuisque: sinistra
<manil. astr. 2.285_285> Quae subeunt, quae praecedunt dextra esse feruntur;
<manil. astr. 2.286> Dexter erit Tauro Capricornus, Virgo sinistra.
<manil. astr. 2.287> Hoc satis exemplo est. at, quae diuisa quaternis
<manil. astr. 2.288> Partibus aequali laterum sunt condita ductu
<manil. astr. 2.289> Quorum designat normalis uirgula sedes,
<manil. astr. 2.290_290> Haec quadrata ferunt. Libram Capricornus et illum
<manil. astr. 2.291> Conspicit hinc Aries atque ipsum a partibus aequis
<manil. astr. 2.292> Cancer et hunc laeua subeuntis sidera Librae.
<manil. astr. 2.293> Semper enim <in> dextris censentur signa priora.
<manil. astr. 2.294> Sic licet in totidem partes diducere cuncta
<manil. astr. 2.295_295> Ternaque bis senis quadrata effingere signis,
<manil. astr. 2.296> Quorum proposito reddentur in ordine uires.
<manil. astr. 2.297> Sed siquis contentus erit numerasse quadrata,
<manil. astr. 2.298> Diuisum <ut> signis mundum putet esse quaternis,
<manil. astr. 2.299> Aut tria sub quinis signis ornare trigonum,
<manil. astr. 2.300_300> Vt socias uires et amicos exigat ortus
<manil. astr. 2.301> Foederaque inueniat mundi cognata per astra,
<manil. astr. 2.302> Falsus erit. nam, quina licet sint undique signa,
<manil. astr. 2.303> Qui tamen ex signis, quae quinto quoque(==QVO+QVE) feruntur
<manil. astr. 2.304> Astra loco, fuerint nati, sentire trigoni
<manil. astr. 2.305_305> Non poterunt uires: licet illud nomine seruent,
<manil. astr. 2.306> Amisere loco dotes numerisque repugnant.
<manil. astr. 2.307> Nam, cum sint partes orbis per signa trecentae
<manil. astr. 2.308> Et ter uicenae, quas Phoebi circuit ardor,
<manil. astr. 2.309> Tertia pars eius numeri latus efficit unum
<manil. astr. 2.310_310> In tris perducti partes per signa trigoni.
<manil. astr. 2.311> Hanc autem numeri non reddit linea summam,
<manil. astr. 2.312> Si signum a signo, non pars a parte notetur,
<manil. astr. 2.313> Quod, quamuis duo sunt ternis dirimentibus astra,
<manil. astr. 2.314> Si tamen extremam laeui primamque prioris
<manil. astr. 2.315_315> Inter se conferre uoles numerumque notare,
<manil. astr. 2.316> Ter quinquagenas implebunt ordine partes;
<manil. astr. 2.317> Transibit numerus formam finesque sequentis
<manil. astr. 2.318> Consumet ductus. licet ergo signa trigona
<manil. astr. 2.319> Dicantur, partes non seruant illa trigonas.
<manil. astr. 2.320_320> Haec eadem species fallet per signa quadrata
<manil. astr. 2.321>(Quod, cum totius numeri, qui construit orbem,
<manil. astr. 2.322> Ter denae quadrum partes per sidera reddant,
<manil. astr. 2.323> Euenit ut, prima signi de parte prioris
<manil. astr. 2.324> Si partem ad summam ducatur uirga sequentis,
<manil. astr. 2.325_325> Bis sexagenas faciat; sin summa prioris
<manil. astr. 2.326> Et pars confertur subeuntis prima, duorum
<manil. astr. 2.327> Signorum in medio numerum transisque refersque,
<manil. astr. 2.328> Triginta duplicat partes, pars tertia derit);
<manil. astr. 2.329> Et, quamuis quartum a quarto quis computet astrum,
<manil. astr. 2.330_330> Naufragium facient partes unius in ipsis.
<manil. astr. 2.331> Non igitur satis est signis numerasse trigona
<manil. astr. 2.332> Quadratiue fidem quaeri per signa quaterna.
<manil. astr. 2.333> Quadrati si forte uoles effingere formam,
<manil. astr. 2.334> Aut trinis paribus facies cum membra trigoni,
<manil. astr. 2.335_335> Hic poscit quintam partem centesima summa,
<manil. astr. 2.336> Illic amittit decimam. sic conuenit ordo.
<manil. astr. 2.337> Et, quiscumque quater iunctis fauet angulus usque,
<manil. astr. 2.338> Quaeque loca in triplici signarit linea ductu
<manil. astr. 2.339> Cum sinuata uiae linquet dispendia recta,
<manil. astr. 2.340_340> His natura dedit communi foedera lege
<manil. astr. 2.341> Inque uicem affectus et mutua iura fauoris.
<manil. astr. 2.342> Quocirca non omnis habet genitura trigonis
<manil. astr. 2.345_345> Consensum signis, nec, cum sunt forte quadrata,
<manil. astr. 2.346> Continuo inter se seruant commercia rerum.
<manil. astr. 2.347> Distat enim, partes consumat linea iustas
<manil. astr. 2.348> Detractetne modum numeri, quem circulus ambit,
<manil. astr. 2.349> Nunc tris efficiens, nunc quattuor undique ductus,
<manil. astr. 2.350_350> Quos in plura iubet ratio procedere signa
<manil. astr. 2.351> Interdum, quam sunt numeris memorata per orbem.
<manil. astr. 2.352> Sed longe maior uis est per signa trigoni
<manil. astr. 2.353> Quam quibus est titulus sub quarto quoque quadratis.
<manil. astr. 2.354> Altior est horum summoto linea templo,
<manil. astr. 2.355_355> Illa magis uicina meat caeloque recedit
<manil. astr. 2.356> Et propius terras accedit uisus eorum
<manil. astr. 2.357> Aeraque infectum nostras demittit ad auras.
<manil. astr. 2.358> Tenuia quae alternis data sunt commercia signis
<manil. astr. 2.359> Mutua nec magno consensu foedera seruant,
<manil. astr. 2.360_360> Inuita angusto quod linea flectitur orbe.
<manil. astr. 2.361> Nam, cum praelabens formatur singula limes
<manil. astr. 2.362> Sidera et alterno deuertitur angulus astro
<manil. astr. 2.363> Sexque per anfractus curuatur uirgula in orbem,
<manil. astr. 2.364> A Tauro uenit in Cancrum, tum Virgine tacta
<manil. astr. 2.365_365> Scorpion ingreditur, tum te, Capricorne, rigentem
<manil. astr. 2.366> Et geminos a te Pisces auersaque Tauri
<manil. astr. 2.367> Sidera contingens finit, qua coeperat, orbem.
<manil. astr. 2.368> Alterius ductus locus est per transita signa,
<manil. astr. 2.369> Vtque ea praetereas quae sunt mihi singula dicta,
<manil. astr. 2.370_370> Flexibus et totidem similis sit circulus illi.
<manil. astr. 2.374_374> Tertia conuexo conduntur signa recessu;
<manil. astr. 2.371_371> Transuersos igitur fugiunt subeuntia uisus,
<manil. astr. 2.372> Quod nimis inclinata iacent limisque uidentur
<manil. astr. 2.373> Vicinoque latent: ex recto certior ictus.
<manil. astr. 2.375_375> Et, quia succedit conuexo linea caelo,
<manil. astr. 2.376> Singula circuitu quae tantum transeat astra,
<manil. astr. 2.377> Vis eius procul est altoque uagatur Olympo
<manil. astr. 2.378> Et tenuis uires ex longo mittit in orbem.
<manil. astr. 2.379> Sed tamen est illis foedus sub lege propinqua,
<manil. astr. 2.380_380> Quod non diuersum genus est coeuntibus astris,
<manil. astr. 2.381> Mascula sed maribus respondent, cetera sexus
<manil. astr. 2.382> Feminei secum iungunt commercia mundi.
<manil. astr. 2.383> Sic, quamquam alternis, par est natura figuris,
<manil. astr. 2.384> Et cognata iacent generis sub legibus astra.
<manil. astr. 2.385_385> Iam uero nulla est haerentibus addita signis
<manil. astr. 2.386> Gratia; nam consensus, hebet quia uisus, ademptus.
<manil. astr. 2.387> In seducta ferunt animos, quae cernere possunt.
<manil. astr. 2.388> Sunt etiam aduersi generis conexa per orbem
<manil. astr. 2.389> Mascula femineis semperque obsessa uicissim.
<manil. astr. 2.390_390> Disparibus non ulla datur concordia signis.
<manil. astr. 2.391> Sexta quoque in nullas numerantur commoda uires,
<manil. astr. 2.392> Virgula per totum quod par non ducitur orbem
<manil. astr. 2.393> Sed duo signa ferit mediis summota quaternis,
<manil. astr. 2.394> Tertius absumpto ductus non sufficit orbe.
<manil. astr. 2.395_395> At, quae diuersis e partibus astra refulgent
<manil. astr. 2.396> Per medium aduerso mundum pendentia uultu
<manil. astr. 2.397> Et toto diuisa manent contraria caelo
<manil. astr. 2.398> Septima quaeque, loco quamuis summota feruntur,
<manil. astr. 2.399> Ex longo tamen illa ualent uiresque ministrant
<manil. astr. 2.400_400> Vel bello uel pace suas, ut tempora poscunt,
<manil. astr. 2.401> Nunc foedus stellis, nunc et dictantibus iras.
<manil. astr. 2.402> Quod si forte libet, quae sunt contraria, signa
<manil. astr. 2.403> Per titulos celebrare suos sedesque, memento
<manil. astr. 2.404> Solstitium brumae, Capricornum opponere Cancro,
<manil. astr. 2.405_405> Lanigerum Librae (par nox in utroque diesque est),
<manil. astr. 2.406> Piscibus Erigonen, iuuenique urnaeque Leonem;
<manil. astr. 2.407> Scorpios e summo cum fulget, Taurus in imo est,
<manil. astr. 2.408> Et cadit Arcitenens Geminis orientibus orbi.
<manil. astr. 2.409> Hos seruant inter sese contraria cursus.
<manil. astr. 2.410_410> Sed, quamquam aduersis fulgent contraria signis,
<manil. astr. 2.411> Natura tamen interdum sociata feruntur,
<manil. astr. 2.412> Et genere ex simili concordia mutua surgit:
<manil. astr. 2.413> Mascula sic paribus ut, si diuersa, suorum
<manil. astr. 2.414> Respondent generi. Pisces et Virginis astro
<manil. astr. 2.415_415> Aduersi uolitant, sed amant communia iura,
<manil. astr. 2.416> Et uincit natura locum; sed uincitur ipsa
<manil. astr. 2.417> Temporibus, Cancerque tibi, Capricorne, repugnat
<manil. astr. 2.418> Femina femineo, quia brumae dissidet aestas.
<manil. astr. 2.419> Hinc rigor et glacies niuibusque albentia rura,
<manil. astr. 2.420_420> Hinc sitis et sudor nudusque in collibus orbis,
<manil. astr. 2.421> Aestiuosque dies aequat nox frigida brumae.
<manil. astr. 2.422> Sic bellum natura gerit, discordat et annus,
<manil. astr. 2.423> Ne mirere in ea pugnantia sidera parte.
<manil. astr. 2.424> At non Lanigeri signum Libraeque repugnant
<manil. astr. 2.425_425> In totum, quia uer autumno tempore differt
<manil. astr. 2.426>(Fructibus hoc implet maturis, floribus illud)
<manil. astr. 2.427> Sed ratione pari est, aequatis nocte diebus,
<manil. astr. 2.428> Temporaque efficiunt simili concordia textu
<manil. astr. 2.429> Permixtosque dies mediis hiemem inter et aestum
<manil. astr. 2.430_430> Articulis uno seruantia tempore utrumque,
<manil. astr. 2.431> Quo minus infesto decertent sidera bello.
<manil. astr. 2.432> Talis erit ratio diuersis addita signis.
<manil. astr. 2.433> His animaduersis rebus quae proxima cura?
<manil. astr. 2.434> Noscere tutelas adiectaque numina signis
<manil. astr. 2.435_435> Et quae cuique deo rerum natura dicauit,
<manil. astr. 2.436> Cum diuina dedit magnis uirtutibus ora,
<manil. astr. 2.437> Condidit et uarias sacro sub nomine uires,
<manil. astr. 2.438> Pondus uti rebus persona imponere posset.
<manil. astr. 2.439> Lanigerum Pallas, Taurum Cytherea tuetur,
<manil. astr. 2.440_440> Formosos Phoebus Geminos; Cyllenie, Cancrum,
<manil. astr. 2.441> Iuppiter, et cum matre deum regis ipse Leonem;
<manil. astr. 2.442> Spicifera est Virgo Cereris fabricataque Libra
<manil. astr. 2.443> Vulcani; pugnax Mauorti Scorpios haeret;
<manil. astr. 2.444> Venantem Diana uirum, sed partis equinae,
<manil. astr. 2.445_445> Atque Augusta fouet Capricorni sidera Vesta;
<manil. astr. 2.446> E Iouis aduerso Iunonis Aquarius astrum est
<manil. astr. 2.447> Agnoscitque suos Neptunus in aequore Pisces.
<manil. astr. 2.448> Hinc quoque magna tibi uenient momenta futuri,
<manil. astr. 2.449> Cum ratio tua per stellas et sidera curret
<manil. astr. 2.450_450> Argumenta petens omni de parte uiasque
<manil. astr. 2.451> Artis, ut ingenio diuina potentia surgat
<manil. astr. 2.452> Exaequentque fidem caelo mortalia corda.
<manil. astr. 2.453> Accipe diuisas hominis per sidera partes
<manil. astr. 2.454> Singulaque his propriis parentia membra figuris,
<manil. astr. 2.455_455> In quis praecipuas toto de corpore uires
<manil. astr. 2.456> Exercent. Aries caput est ante omnia princeps
<manil. astr. 2.457> Sortitus censusque sui pulcherrima colla
<manil. astr. 2.458> Taurus, et in Geminis aequali bracchia sorte
<manil. astr. 2.459> Scribuntur conexa umeris, pectusque locatum
<manil. astr. 2.460_460> Sub Cancro est, laterum regnum scapulaeque Leonis,
<manil. astr. 2.461> Virginis in propriam descendunt ilia sortem,
<manil. astr. 2.462> Libra regit clunes, et Scorpios inguine gaudet,
<manil. astr. 2.463> Centauro femina accedunt, Capricornus utrisque
<manil. astr. 2.464> Imperitat genibus, crurum fundentis Aquari
<manil. astr. 2.465_465> Arbitrium est, Piscesque pedum sibi iura reposcunt.
<manil. astr. 2.466> Quin etiam propriis inter se legibus astra
<manil. astr. 2.467> Conueniunt, ut certa gerant commercia rerum,
<manil. astr. 2.468> Inque uicem praestant uisus atque auribus haerent
<manil. astr. 2.469> Aut odium foedusue gerunt, conuersaque quaedam
<manil. astr. 2.470_470> In semet proprio ducuntur plena fauore.
<manil. astr. 2.471> Idcirco aduersis non numquam <est> gratia signis,
<manil. astr. 2.472> Et bellum sociata gerunt; alienaque sede
<manil. astr. 2.473> Inter se generant coniunctos omne per aeuum,
<manil. astr. 2.474> At triquetris orti pugnant fugiuntque uicissim;
<manil. astr. 2.475_475> Quod deus, in leges mundum cum conderet omnem,
<manil. astr. 2.476> Affectus quoque diuisit uariantibus astris,
<manil. astr. 2.477> Atque aliorum oculos, aliorum contulit aures,
<manil. astr. 2.478> Iunxit amicitias interdum foedere certo,
<manil. astr. 2.479> Cernere ut inter se possent audireque quaedam,
<manil. astr. 2.480_480> Diligerent alia et noxas bellumque mouerent,
<manil. astr. 2.481> His etiam propriae foret indulgentia sortis,
<manil. astr. 2.482> Vt se diligerent semper sibique ipsa placerent;
<manil. astr. 2.483> Sicut naturas hominum plerasque uidemus
<manil. astr. 2.484> Qui genus ex signis ducunt formantibus ortus.
<manil. astr. 2.485_485> Consilium ipse suum est Aries, ut principe dignum est,
<manil. astr. 2.486> Audit se Libramque uidet, frustratur amando
<manil. astr. 2.487> Taurum; Lanigero qui fraudem nectit et ultra,
<manil. astr. 2.488> Fulgentis uidet, atque audit per sidera, Pisces,
<manil. astr. 2.489> Virgine uisus sic capitur, quod uexerat ante
<manil. astr. 2.490_490> Europam dorso retinentem cornua laeua
<manil. astr. 2.491> Indutusque Ioui. Geminorum ducitur auris
<manil. astr. 2.492> Ad iuuenem aeternas fundentem Piscibus undas
<manil. astr. 2.493> Inque ipsos animus Pisces oculique Leonem.
<manil. astr. 2.494> Cancer et aduerso Capricornus conditus astro
<manil. astr. 2.495_495> In semet uertunt oculos, in mutua tendunt
<manil. astr. 2.496> Auribus, et Cancri captatur Aquarius astro.
<manil. astr. 2.497> At Leo cum Geminis aciem coniungit et aurem
<manil. astr. 2.498> Centauro gemino et Capricorni diligit astrum.
<manil. astr. 2.499> Erigone Taurum spectat sed Scorpion audit
<manil. astr. 2.500_500> Atque Sagittifero conatur nectere fraudem.
<manil. astr. 2.501> Libra suos sequitur sensus solumque uidendo
<manil. astr. 2.502> Lanigerum atque animo complexa est Scorpion infra.
<manil. astr. 2.503> Ille uidet Pisces, audit quae proxima Librae.
<manil. astr. 2.504> Nec non Arcitenens magno parere Leoni
<manil. astr. 2.505_505> Auribus atque oculis sinum fundentis Aquari
<manil. astr. 2.506> Conspicere assueuit solamque ex omnibus astris
<manil. astr. 2.507> Diligit Erigonen. contra Capricornus in ipsum
<manil. astr. 2.508> Conuertit uisus (quid enim mirabitur ille
<manil. astr. 2.509> Maius, in Augusti felix cum fulserit ortum?)
<manil. astr. 2.510_510> Auribus et summi captat fastigia Cancri.
<manil. astr. 2.511> At nudus Geminis intendit Aquarius aurem
<manil. astr. 2.512> Sublimemque colit Cancrum spectatque reducta
<manil. astr. 2.513> Tela Sagittiferi. Pisces ad Scorpion acrem
<manil. astr. 2.514> Derexere aciem cupiuntque attendere Taurum.
<manil. astr. 2.515_515> Has natura uices tribuit, cum sidera fixit.
<manil. astr. 2.516> His orti similis referunt per mutua sensus,
<manil. astr. 2.517> Audire ut cupiant alios aliosque uidere,
<manil. astr. 2.518> Horum odio nunc horum idem ducantur amore,
<manil. astr. 2.519> Illis insidias tendant, captentur ab illis.
<manil. astr. 2.520_520> Quin aduersa meant alterna trigona trigonis,
<manil. astr. 2.521> Alteraque in bellum diuerso limite ducit
<manil. astr. 2.522> Linea. sic ueri per totum consonat ordo.
<manil. astr. 2.523> Namque Aries, Leo et Arcitenens, sociata trigona
<manil. astr. 2.524> Signa, negant Chelis foedus totique trigono
<manil. astr. 2.525_525> Quod Gemini excipiunt tundens et Aquarius undas.
<manil. astr. 2.526> Idque duplex ratio cogit uerum esse fateri,
<manil. astr. 2.527> Quod tria signa tribus signis contraria fulgent,
<manil. astr. 2.528> Quodque aeterna manent hominum bella atque ferarum.
<manil. astr. 2.529> Humana est facies Librae, diuersa Leonis.
<manil. astr. 2.530_530> Idcirco et cedunt pecudes, quod uiribus amplis
<manil. astr. 2.531> Consilium est maius. uictus Leo fulget in astris,
<manil. astr. 2.532> Aurea Lanigero concessit sidera pellis,
<manil. astr. 2.533> Ipse suae parti Centaurus tergore cedit,
<manil. astr. 2.534> Vsque adeo est hominis uirtus. quid mirer ab illis
<manil. astr. 2.535_535> Nascentis Librae superari posse trigono?
<manil. astr. 2.536> Quin etiam breuior ratio est per signa sequenda;
<manil. astr. 2.537> Nam, quaecumque nitent humana condita forma
<manil. astr. 2.538> Astra, manent illis inimica et uicta ferarum.
<manil. astr. 2.539> Sed tamen in proprias secedunt singula mentes
<manil. astr. 2.540_540> Et priuata gerunt secretis hostibus arma.
<manil. astr. 2.541> Lanigero genitis bellum est cum Virgine natis
<manil. astr. 2.542> Et Libra Geminisque et eis quos protulit Vnda.
<manil. astr. 2.543> In partus Tauri sub Cancro nata feruntur
<manil. astr. 2.544> Pectora et in Chelis et quae dant Scorpios acer
<manil. astr. 2.545_545> Et Pisces. at, quos Geminorum sidera formant,
<manil. astr. 2.546> His cum Lanigero bellum est eiusque trigono.
<manil. astr. 2.547> In Cancro genitos Capricorni semina laedunt
<manil. astr. 2.548> Et Librae partus et quos dat Virginis astrum
<manil. astr. 2.549> Quique sub auersi numerantur sidere Tauri.
<manil. astr. 2.550_550> Lanigeri communis erit rabidique Leonis
<manil. astr. 2.551> Hostis, et a totidem bellum subscribitur astris.
<manil. astr. 2.552> Erigone Taurumque timet geminumque sub arcu
<manil. astr. 2.553> Centaurum et Pisces et te, Capricorne, rigentem.
<manil. astr. 2.554> Maxima turba petit Libram, Capricornus et illi
<manil. astr. 2.555_555> Aduersus Cancer, Chelis quod utrumque quadratum est,
<manil. astr. 2.556> Quaeque in Lanigeri numerantur signa trigonum.
<manil. astr. 2.557> Scorpios in totidem fecundus creditur hostes;
<manil. astr. 2.558> Aequoreum Iuuenem, Geminos, Taurum atque Leonem,
<manil. astr. 2.559> Erigonen Libramque fugit metuendus et ipse.
<manil. astr. 2.560_560> Quique Sagittari ueniunt de sidere partus,
<manil. astr. 2.561> Hos Geminis nati Libraque et Virgine et Vrna
<manil. astr. 2.562> Depressisse uolent. naturae lege iubente
<manil. astr. 2.563> Haec eadem, Capricorne, tuis inimica feruntur.
<manil. astr. 2.564> At quos aeternis perfundit Aquarius undis,
<manil. astr. 2.565_565> In pugnam Nemeaeus agit totumque trigonum;
<manil. astr. 2.566> Turba sub unius iuuenis uirtute fugatur.
<manil. astr. 2.567> Piscibus exortos uicinus Aquarius urget
<manil. astr. 2.568> Et gemini fratres et quos dat Virginis astrum
<manil. astr. 2.569> Quique Sagittari descendunt sidere nati.
<manil. astr. 2.570_570> Nec sola est ratio quae dat nascentibus arma
<manil. astr. 2.571> Inque odium generat partus et mutua bella;
<manil. astr. 2.572> Sed plerumque manent inimica tertia quaeque
<manil. astr. 2.573> Lege, in transuersum uultu defixa maligno,
<manil. astr. 2.574> Quodque, manent quaecumque loco contraria signa
<manil. astr. 2.575_575> Aduersosque gerunt inter se septima uisus,
<manil. astr. 2.576> Tertia quaeque illis utriusque trigona feruntur;
<manil. astr. 2.577> Ne sit mirandum si foedus non datur astris
<manil. astr. 2.578> Quae sunt aduersis signis cognata trigona.
<manil. astr. 2.579> Per tot signorum species contraria surgunt
<manil. astr. 2.580_580> Corpora totque modis totiens inimica creantur.
<manil. astr. 2.581> Idcirco nihil ex semet natura creauit
<manil. astr. 2.582> Pectore amicitiae maius nec rarius umquam.
<manil. astr. 2.583> Vnus erat Pylades, unus qui mallet Orestes
<manil. astr. 2.584> Ipse mori; lis una fuit per saecula mortis,
<manil. astr. 2.585_585> Alter quod raperet fatum, non cederet alter.
<manil. astr. 2.586> Et duo, qui potuere sequi: uix noxia poenis,
<manil. astr. 2.587> Optauitque reum sponsor non posse reuerti,
<manil. astr. 2.588> Sponsoremque reus timuit, ne solueret ipsum.
<manil. astr. 2.589> Perque tot aetates hominum, tot tempora et annos,
<manil. astr. 2.590_590> Tot bella et uarios etiam sub pace labores,
<manil. astr. 2.591> Cum Fortuna fidem quaerat, uix inuenit usquam.
<manil. astr. 2.592> At quanta est scelerum moles per saecula cuncta,
<manil. astr. 2.593> Quamque onus inuidiae non excusabile terris!
<manil. astr. 2.594> Venales ad fata patres matrumque sepulcra,
<manil. astr. 2.595_595> Imposuit Phoebus noctem terrasque reliquit.
<manil. astr. 2.596> Quid loquar euersas urbes et prodita templa
<manil. astr. 2.597> Et uarias pacis clades et mixta uenena
<manil. astr. 2.598> Insidiasque fori, caedes in moenibus ipsis
<manil. astr. 2.599> Et sub amicitiae grassantem nomine turbam?
<manil. astr. 2.600_600> In populo scelus est et abundant cuncta furoris.
<manil. astr. 2.601> Et fas atque nefas mixtum, legesque per ipsas
<manil. astr. 2.602> Saeuit nequities; poenas iam noxia uincit.
<manil. astr. 2.603> Scilicet, in multis quoniam discordia signis
<manil. astr. 2.604> Corpora nascuntur, pax est sublata per orbem,
<manil. astr. 2.605_605> Et fidei rarum foedus paucisque tributum,
<manil. astr. 2.606> Vtque sibi caelum sic tellus dissidet ipsa
<manil. astr. 2.607> Atque hominum gentes inimica sorte feruntur.
<manil. astr. 2.608> Si tamen et cognata cupis dinoscere signa,
<manil. astr. 2.609> Quae iungant animos et amica sorte ferantur,
<manil. astr. 2.610_610> Lanigeri partus cum toto iunge trigono.
<manil. astr. 2.611> Simplicior tamen est Aries, meliusque Leone
<manil. astr. 2.612> Prosequitur genitos et te, Centaure, creatos
<manil. astr. 2.613> Quam colitur. namque est natura mitius astrum
<manil. astr. 2.614> Expositumque suae noxae, nec fraudibus ullis,
<manil. astr. 2.615_615> Nec minus ingenio molli quam corpore constans:
<manil. astr. 2.616> Illis est feritas signis praedaeque cupido,
<manil. astr. 2.617> Venalisque animus non numquam excedere cogit
<manil. astr. 2.618> Commoditate fidem, nec longa est gratia facti;
<manil. astr. 2.619> Quin et Lanigeri partus sub utroque trigono
<manil. astr. 2.620_620> Non parcit; sed rara gerit pro tempore bella,
<manil. astr. 2.621> Quod feritas utriusque magis prorumpere cogit.
<manil. astr. 2.622> Plus tamen in duplici numerandum est roboris esse,
<manil. astr. 2.623> Cui commixtus homo est, quam te, Nemeaee, sub uno.
<manil. astr. 2.624> Idcirco et pax est signis et mixta querella.
<manil. astr. 2.625_625> Quin etiam Tauri Capricorno iungitur astrum.
<manil. astr. 2.626> Nec magis illorum coeunt ad foedera mentes;
<manil. astr. 2.627> Virgineos etiam partus, quicumque creantur
<manil. astr. 2.628> Tauro, complecti cupiunt, sed saepe queruntur.
<manil. astr. 2.629> Quos fratresque dabunt Chelaeque et Aquarius ortus
<manil. astr. 2.630_630> Vnum pectus habent fideique immobile uinclum,
<manil. astr. 2.632_632> Magnus et in multos ueniet successus amicos.
<manil. astr. 2.633> Scorpios et Cancer fraterna in nomina ducunt
<manil. astr. 2.634> Ex semet genitos, nec non et Piscibus orti
<manil. astr. 2.635_635> Concordant illis. saepe est et subdolus actus:
<manil. astr. 2.636> Scorpios aspergit noxas sub nomine amici;
<manil. astr. 2.637> At, quibus in lucem Pisces uenientibus adsunt,
<manil. astr. 2.638> His non una manet semper sententia cordi,
<manil. astr. 2.639> Commutant animos interdum et foedera rumpunt
<manil. astr. 2.640_640> Ac repetunt, tectaeque lues sub fronte uagantur.
<manil. astr. 2.641> Sic erit ex signis odium tibi paxque notanda.
<manil. astr. 2.642> In terris geniti tali sub lege creantur.
<manil. astr. 2.643> Nec satis hoc, tantum solis insistere signis:
<manil. astr. 2.644> Contemplare locum caeli sedemque uagarum.
<manil. astr. 2.645_645> Parte genus uariant et uires linea mutat.
<manil. astr. 2.646> Nam sua quadratis ueniunt, sua iura trigonis
<manil. astr. 2.647> Et quae per senos decurrit uirgula tractus
<manil. astr. 2.648> Quaeque secat medium transuerso limite caelum;
<manil. astr. 2.651_651> Distat enim surgatne eadem subeatne cadatne.
<manil. astr. 2.649_649> Hinc modo dat mundus uires, modo deterit idem,
<manil. astr. 2.650_650> Quaeque illic sumunt iras, huc acta reponunt.
<manil. astr. 2.652_652> Crebrius aduersis odium est, cognata quadratis
<manil. astr. 2.653> Corpora censentur signis et amica trigonis.
<manil. astr. 2.654> Nec ratio obscura est; nam quartum quodque locauit
<manil. astr. 2.655_655> Eiusdem generis signum natura per orbem.
<manil. astr. 2.656> Quattuor aequali caelum discrimine signant
<manil. astr. 2.657> In quibus articulos anni deus ipse creauit,
<manil. astr. 2.658> Ver Aries, Cererem Cancer Bacchumque ministrans
<manil. astr. 2.659> Libra, caper brumam genitusque ad frigora piscis.
<manil. astr. 2.660_660> Nec non et duplici quae sunt conexa figura
<manil. astr. 2.661> Quartum quemque locum retinent; duo cernere Pisces
<manil. astr. 2.662> Et geminos iuuenes duplicemque in Virgine formam
<manil. astr. 2.663> Et duo Centauri licet uno corpora textu.
<manil. astr. 2.664> Sic et simplicibus signis stat forma quadrata;
<manil. astr. 2.665_665> Nam neque Taurus habet comitem, nec iungitur ulli
<manil. astr. 2.666> Horrendus Leo, nec metuit sine compare quemquam
<manil. astr. 2.667> Scorpios, atque uno censetur Aquarius astro.
<manil. astr. 2.668> Sic quaecumque manent quadrato condita templo
<manil. astr. 2.669> Signa parem referunt numeris aut tempore sortem
<manil. astr. 2.670_670> Ac ueluti cognata manent sub foedere tali.
<manil. astr. 2.671> Idcirco affines signant gradibusque propinquis
<manil. astr. 2.672> Accedunt unaque tenent sub imagine natos,
<manil. astr. 2.673> Longior in spatium porrecta est linea maius
<manil. astr. 2.674> Quae tribus emensis signis facit astra trigona.
<manil. astr. 2.675_675> Haec ad amicitias imitantis iura gradumque
<manil. astr. 2.676> Sanguinis atque animis haerentia foedera ducunt,
<manil. astr. 2.677> Vtque ipsa ex longo coeunt summota recessu,
<manil. astr. 2.678> Sic nos coniungunt maioribus interuallis.
<manil. astr. 2.679> Haec meliora putant, mentes quae iungere possunt,
<manil. astr. 2.680_680> Quam quae non numquam foedus sub sanguine fallunt.
<manil. astr. 2.681> Proxima uicinis subscribunt, tertia quaeque
<manil. astr. 2.682> Hospitibus. sic astrorum seruabitur ordo,
<manil. astr. 2.683> Quotquot cardinibus propius, uarianda, mouentur;
<manil. astr. 2.684> Quae, quamquam in partes diuisi quattuor orbis
<manil. astr. 2.685_685> Sidera quadrata efficiunt, non lege quadrati
<manil. astr. 2.686> Censentur: minor est numeri quam cardinis usus.
<manil. astr. 2.687> Adde suas partes signis, sua partibus astra;
<manil. astr. 2.688> Nam nihil in totum seruit(==SERVIT) sibi: mixta feruntur,
<manil. astr. 2.689> Ipsis dant fines astris capiuntque uicissim.
<manil. astr. 2.690_690> Quae mihi mox certo digesta sub ordine surgent.
<manil. astr. 2.691> Omnibus ex istis ratio est repetenda per artem,
<manil. astr. 2.692> Pacata infestis signa ut discernere possis.
<manil. astr. 2.693> Perspice nunc tenuem uisu rem, pondere magnam
<manil. astr. 2.694> Et tantum Graio signari nomine passam,
<manil. astr. 2.695_695> Dodecatemoria, in titulo signantia causas.
<manil. astr. 2.696> Nam, cum tricenas per partes sidera constent,
<manil. astr. 2.697> Rursus bis senis numerus diducitur omnis;
<manil. astr. 2.698> Ipsa igitur ratio binas in partibus esse
<manil. astr. 2.699> Dimidiasque docet partes. his finibus esse
<manil. astr. 2.700_700> Dodecatemorium constat, bis senaque cuncta
<manil. astr. 2.701> Omnibus in signis; quae mundi conditar ille
<manil. astr. 2.702> Attribuit totidem numero fulgentibus astris,
<manil. astr. 2.703> Vt sociata forent alterna sidera sorte,
<manil. astr. 2.704> Et similis sibi mundus, et omnia in omnibus astra,
<manil. astr. 2.705_705> Quorum mixturis regeret concordia corpus
<manil. astr. 2.706> Et tutela foret communi mutua causa.
<manil. astr. 2.707> Idcirco, quamquam signis nascantur eisdem,
<manil. astr. 2.708> Diuersos referunt mores inimicaque uota:
<manil. astr. 2.709> Et saepe in pecudes errat natura, maremque
<manil. astr. 2.710_710> Femina subsequitur: miscentur sidere partus,
<manil. astr. 2.711> Singula diuisis uariant quod partibus astra,
<manil. astr. 2.712> Dodecatemoriis proprias mutantia uires.
<manil. astr. 2.713> Nunc, quod sit cuiusque, canam, quoue ordine constent,
<manil. astr. 2.714> Ne uagus ignotis signorum partibus erres.
<manil. astr. 2.715_715> Ipsa suo retinent primas in corpore partes
<manil. astr. 2.716> Sidera, uicinae subeuntibus attribuuntur,
<manil. astr. 2.717> Cetera pro numero ducunt ex ordine partes.
<manil. astr. 2.718> Vltima et extremis ratio conceditur astris.
<manil. astr. 2.719> Singula sic retinent binas in sidere quoque(==QVO+QVE)
<manil. astr. 2.720_720> Dimidiasque sui parres, et summa repletur
<manil. astr. 2.721> Sortibus exactis triginta sidere in omni.
<manil. astr. 2.722> Nec genus est unum, ratio nec prodita simplex,
<manil. astr. 2.723> Pluribus inque modis uerum natura locauit
<manil. astr. 2.724> Diduxitque uias uoluitque(==VOLUITQVE) per omnia quaeri.
<manil. astr. 2.725_725> Haec quoque comperta est ratio sub nomine eodem.
<manil. astr. 2.726> Quaeumque in parti nascentum tempore Luna
<manil. astr. 2.727> Constiterit, numeris hanc ter dispone quaternis,
<manil. astr. 2.728> Sublimi totidem quia fulgent sidera mundo.
<manil. astr. 2.729> Inde suas illi signo, quo Luna refulsit,
<manil. astr. 2.730_730> Quaeque hinc defuerant partes numerare memento.
<manil. astr. 2.731> Proxima tricenas pariterque sequentia ducunt.
<manil. astr. 2.732> Hic ubi deficiet numerus, tunc summa relicta
<manil. astr. 2.733> In binas sortes adiecta parte locetur
<manil. astr. 2.734> Dimidia, reliquis tribuantur ut ordine signis.
<manil. astr. 2.735_735> In quo destituent, eius tum Luna tenebit
<manil. astr. 2.736> Dodecatemorium signi; post cetera ducet
<manil. astr. 2.737> Ordine quodque suo, sicut stant astra locata.
<manil. astr. 2.738> Haec quoque te ratio ne fallat, percipe paucis
<manil. astr. 2.739>(Maior in effectu minor est in partibus ipsis)
<manil. astr. 2.740_740> Dodecatemorii quid sit quod dicitur esse
<manil. astr. 2.741> Dodecatemorium. namque id per quinque notatur
<manil. astr. 2.742> Partes; nam totidem praefulgent sidera caelo
<manil. astr. 2.743> Quae uaga dicuntur, ducunt et singula sortes
<manil. astr. 2.744> Dimidias, uiresque in eis et iura capessunt.
<manil. astr. 2.745_745> In quo quaeque igitur stellae quandoque locatae
<manil. astr. 2.746> Dodecatemorio fuerint spectare decebit;
<manil. astr. 2.747> Cuius enim stella in fines in sidere quoque(==QVO+QVE)
<manil. astr. 2.748> Inciderit, dabit effectus in uiribus eius.
<manil. astr. 2.749> Vndique miscenda est ratio per quam omnia constant.
<manil. astr. 2.750_750> Verum haec posterius proprio cuncta ordine reddam;
<manil. astr. 2.751> Nunc satis est docuisse suos ignota per usus,
<manil. astr. 2.752> Vt, cum perceptis steterit fiducia membris,
<manil. astr. 2.753> Sic totum corpus facili ratione notetur
<manil. astr. 2.754> Et bene de summa ueniat post singula carmen.
<manil. astr. 2.755_755> Vt rudibus pueris monstratur littera primum
<manil. astr. 2.756> Per faciem nomenque suum, tum ponitur usus,
<manil. astr. 2.757> Tum coniuncta suis formatur syllaba nodis,
<manil. astr. 2.758> Hinc uerbi structura uenit per membra legendi,
<manil. astr. 2.759> Tunc terum uires atque artis traditur usus
<manil. astr. 2.760_760> Perque pedes proprios nascenti a carmina surgunt,
<manil. astr. 2.761> Singulaque in summam prodest didicisse priora
<manil. astr. 2.762>(Quae nisi constiterint primis fundata elementis,
<manil. astr. 2.764_764> Ecfluat in uanum rerum praeposterus ordo
<manil. astr. 2.763_763> Versaque quae propere dederint praecepta magistri),
<manil. astr. 2.765_765> Sic mihi, per totum uolitanti carmine mundum,
<manil. astr. 2.766> Erutaque abstrusa penitus caligine fata,
<manil. astr. 2.767> Pieridum numeris etiam modulata, canenti
<manil. astr. 2.768> Quoque deus regnat reuocanti numen in artem,
<manil. astr. 2.769> Per partes ducenda fides et singula rerum
<manil. astr. 2.770_770> Sunt gradibus tradenda suis, ut, cum omnia certa
<manil. astr. 2.771> Notitia steterint, proprios reuocentur ad usus.
<manil. astr. 2.772> Ac, uelut, in nudis cum surgunt montibus urbes,
<manil. astr. 2.773> Conditor et uacuos muris circumdare colles
<manil. astr. 2.774> Destinat, ante manu quam temptet scindere fossas
<manil. astr. 2.775_775> Vertit opus (ruit ecce nemus, saltusque uetusti
<manil. astr. 2.776> Procumbunt solemque nouum, noua sidera cernunt,
<manil. astr. 2.777> Pellitur omne loco uolucrum genus atque ferarum,
<manil. astr. 2.778> Antiquasque domos et nota cubilia linquunt,
<manil. astr. 2.779> Ast alii silicem in muros et marmora templis
<manil. astr. 2.780_780> Rimantur, ferrique rigor per tempora nota
<manil. astr. 2.781> Quaeritur, hinc artes, hinc omnis conuenit usus),
<manil. astr. 2.782> Tum demum consurgit opus, cum cuncta supersunt,
<manil. astr. 2.783> Ne medios rumpat cursus praepostera cura,
<manil. astr. 2.784> Sic mihi cunctanti tantae succedere moli
<manil. astr. 2.785_785> Materies primum rerum, ratione remota,
<manil. astr. 2.786> Tradenda est, ratio sit ne post irrita neue
<manil. astr. 2.787> Argumenta nouis stupeant nascentia rebus.
<manil. astr. 2.788> Ergo age noscendis animum compone sagacem
<manil. astr. 2.789> Cardinibus, qui per mundum sunt quattuor omnes
<manil. astr. 2.790_790> Dispositi semper mutantque uolantia signa:
<manil. astr. 2.791> Vnus ab exortu caeli nascentis in orbem,
<manil. astr. 2.792> Qua primum terras aequali limite cernit,
<manil. astr. 2.793> Alter ab aduersa respondens aetheris ora,
<manil. astr. 2.794> Vnde tugit mundus praecepsque in Tartara tendit;
<manil. astr. 2.795_795> Tertius excelsi signat fastigia caeli,
<manil. astr. 2.796> Quo defessus equis Phoebus subsistit anhelis
<manil. astr. 2.797> Reclinatque diem mediasque examinat umbras;
<manil. astr. 2.798> Ima tenet quartus fundato nobilis orbe,
<manil. astr. 2.799> In quo principium est reditus finisque cadendi
<manil. astr. 2.800_800> Sideribus, pariterque occasus cernit et ortus.
<manil. astr. 2.801> Haec loca praecipuas uires summosque per artem
<manil. astr. 2.802> Fatorum effectus referunt, quod totus in illis
<manil. astr. 2.803> Nititur aeternis ueluti compagibus orbis;
<manil. astr. 2.804> Quae nisi perperuis alterna sorte uolantem
<manil. astr. 2.805_805> Cursibus excipiant nectantque in uincula, bina
<manil. astr. 2.806> Per latera atque imum templi summumque cacumen,
<manil. astr. 2.807> Dissociata fiuat resoluto machina mundo.
<manil. astr. 2.808> Sed diuersa tamen uis est in cardine quoque(==QVO+QVE),
<manil. astr. 2.809> Et pro sorte loci uariant atque ordine distant.
<manil. astr. 2.810_810> Primus erit, summi qui regnat culmine caeli
<manil. astr. 2.811> Et medium tenui partitur limite mundum;
<manil. astr. 2.812> Quem capit excelsa sublimem Gloria sede
<manil. astr. 2.813>(Scilicet haec tutela decet fastigia summa),
<manil. astr. 2.814> Quidquid ut emineat sibi uindicet et decus omne
<manil. astr. 2.815_815> Adserat et uarios tribuendo regnet honores.
<manil. astr. 2.816> Hinc fauor et species atque omnis gratia uulgi,
<manil. astr. 2.817> Reddere iura foro, componere legibus orbem
<manil. astr. 2.818> Foederibusque suis externas iungere gentes
<manil. astr. 2.819> Et pro sorte sua cuiusque extollere nomen.
<manil. astr. 2.820_820> Proximus, est ima quamquam statione locatus,
<manil. astr. 2.821> Sustinet aeternis nixum radicibus orbem,
<manil. astr. 2.822> Effectu minor in specie sed maior in usu.
<manil. astr. 2.823> Fundamenta tenet rerum censusque gubernat,
<manil. astr. 2.824> Quam rata sim fossis, scrutatur, uota metallis
<manil. astr. 2.825_825> Atque ex occulto quantum contingere possit.
<manil. astr. 2.826> Tertius, aequali pollens in parte, nitentem
<manil. astr. 2.827> Qui tenet exortum, qua primum sidera surgunt,
<manil. astr. 2.828> Vnde dies redit et tempus describit in horas,
<manil. astr. 2.829> Hinc inter Graias horoscopos editur urbes,
<manil. astr. 2.830_830> Nec capit externum, proprio quia nomine gaudet.
<manil. astr. 2.831> Hic tenet arbitrium uirae <atque> hic regula morum est,
<manil. astr. 2.832> Fortunamque dabit rebus, ducetque per artes,
<manil. astr. 2.833> Qualiaque excipiant nascentis tempora prima,
<manil. astr. 2.834> Quos capiant cultus, quali sint sede creati,
<manil. astr. 2.835_835> Vtcumque admixtis subscribent uiribus astra.
<manil. astr. 2.836> Vltimus, emenso qui condit sidera mundo
<manil. astr. 2.837> Occasumque tenens summersum despicit orbem,
<manil. astr. 2.838> Pertinet ad rerum summas finemque laborum,
<manil. astr. 2.839> Coniugia atque epulas extremaque tempora uitae
<manil. astr. 2.840_840> Otiaque et coetus hominum cultusque deorum.
<manil. astr. 2.841> Nec contentus eris percepro cardine quoque(==QVO+QVE):
<manil. astr. 2.842> Interualla etiam memori sunt mente notanda
<manil. astr. 2.843> Per maius dimensa suas reddentia uires.
<manil. astr. 2.844> Quidquid ab exortu summum curuatur in orbem,
<manil. astr. 2.845_845> Aetatis primae nascentisque adserit annos.
<manil. astr. 2.846> Quod summo premitur deuexum culmine mundi
<manil. astr. 2.847> Donec ad occasus ueniat, puerilibus annis
<manil. astr. 2.848> Succedit teneramque regit sub sede iuuentam.
<manil. astr. 2.849> Quae pars occasus infra est imumque sub orbem,
<manil. astr. 2.850_850> Descendit, regit haec maturae tempora uirae
<manil. astr. 2.851> Et propria serie uanoque exercita cursu.
<manil. astr. 2.852> At, quae perficitur cursus redeuntis ab imo,
<manil. astr. 2.853> Tarda supinatum lassatis uiribus arcum
<manil. astr. 2.854> Ascendens, seros demum complectitur annos
<manil. astr. 2.855_855> Labentemque diem uitae tremulamque senectam.
<manil. astr. 2.856> Omne quidem signum sub qualicumque figura
<manil. astr. 2.857> Partibus inficitur mundi; locus imperat astris
<manil. astr. 2.858> Et dotes noxamque facit; uertuntur in orbem
<manil. astr. 2.859> Singula et accipiunt uires caeloque remittunt:
<manil. astr. 2.860_860> Ipsa loci natura genus legesque ministrat
<manil. astr. 2.861> Finibus in propriis et praetereuntia cogit
<manil. astr. 2.862> Esse sui moris, uario nunc ditia honore,
<manil. astr. 2.863> Nunc sterilis poenam referentia sidera sedis.
<manil. astr. 2.864> Quae super exortum est a summo tertia caelo,
<manil. astr. 2.865_865> Infelix regio rebusque inimica futuris
<manil. astr. 2.866> Et uitio fecunda nimis; nec sola, sed illi
<manil. astr. 2.867> Par erit, aduerso quae fulget sidere sedes
<manil. astr. 2.868> Iuncta sub occasu. neu praestet, cardine mundi
<manil. astr. 2.869> Vtraque praetenta fertur deiecta ruina.
<manil. astr. 2.870_870> Porta laboris erit: scandendum est atque cadendum.
<manil. astr. 2.871> Nec melior super occasus contraque sub ortu
<manil. astr. 2.872> Sors agitur mundi: praeceps haec, illa supina
<manil. astr. 2.873> Pendens aut metuit uicino cardine finem
<manil. astr. 2.874> Aut fraudata cadet. merito Typhonis habentur
<manil. astr. 2.875_875> Horrendae sedes, quem Tellus saeua profudit,
<manil. astr. 2.876> Cum bellum caelo peperit nec matre minores
<manil. astr. 2.877> Exstiterunt partus. sed fulmine rursus in aluum
<manil. astr. 2.878> Compulsi, montesque super rediere cadentes,
<manil. astr. 2.879> Cessit et in tumulum belli uitaeque Typhoeus.
<manil. astr. 2.880_880> Ipsa tremit mater flagrantem monte sub Aetna.
<manil. astr. 2.881> At, quae fulgentis sequitur fastigia caeli
<manil. astr. 2.882> Proxima, neue ipsi cedat, cui iungitur, astro,
<manil. astr. 2.883> Spe melior, palmamque petens uictrixque priorum
<manil. astr. 2.884> Altius insurgit: summae comes addita finis,
<manil. astr. 2.885_885> In peiusque manent cursus nec uota supersunt.
<manil. astr. 2.886> Quocirca minime mirum, si proxima summo
<manil. astr. 2.887> Atque eadem integrior Forti ueneranda dicatur
<manil. astr. 2.888> Cui titulus Felix. censum sic proxima Graiae
<manil. astr. 2.889> Nostra subit linguae uertitque a nomine nomen.
<manil. astr. 2.890_890> Iuppiter hac habitat: Fortunam crede regenti.
<manil. astr. 2.891> Huic in peruersum similis deiecta sub orbe
<manil. astr. 2.892> Imaque summersi contingens culmina mundi,
<manil. astr. 2.893> Aduersa quae parte nitet, defessa peracta
<manil. astr. 2.894> Militia rursusque nouo deuota labori
<manil. astr. 2.895_895> Cardinis et subitura iugum sortemque potentem
<manil. astr. 2.896> Nondum sentit onus mundi, iam sperat honorem.
<manil. astr. 2.897> Daemonien memorant Grai, Romana per ora
<manil. astr. 2.898> Quaeritur inuersus titulus. sub corde sagaci
<manil. astr. 2.899> Conde locum numenque loci nomenque potentis,
<manil. astr. 2.900_900> Quae tibi posterius magnos reuocentur ad usus.
<manil. astr. 2.901> Hic momenta manent nostrae plerumque salutis
<manil. astr. 2.902> Bellaque morborum caecis pugnantia telis,
<manil. astr. 2.903> Viribus ambiguam geminis casusque deique
<manil. astr. 2.904> Nunc huc nunc illuc sortem mutantis utraque.
<manil. astr. 2.905_905> Sed medium post castra diem curuataque primum
<manil. astr. 2.906> Culmina nutantis summo de uertice mundi
<manil. astr. 2.907> Aethere Phoebus adit; sub quo quae corpora nostra
<manil. astr. 2.908> Concipiunt uitia et fortunam, ex uiribus eius
<manil. astr. 2.909> Decernunt. deus ille locus sub nomine Graio
<manil. astr. 2.910_910> Dicitur. huic aduersa nitens, quae prima resurgit
<manil. astr. 2.911> Sedibus ex imis iterumque reducit Olympum,
<manil. astr. 2.912> Pars mundi fratrumque uices mortisque gubernat;
<manil. astr. 2.913> Et dominam agnoscit Phoeben, fraterna uidentem
<manil. astr. 2.914> Regna per aduersas caeli fulgentia partes
<manil. astr. 2.915_915> Fataque damnosis imitantem finibus oris.
<manil. astr. 2.916> Huic parti Dea nomen erit Romana per ora,
<manil. astr. 2.917> Graecia uoce sua titulum designat eundem.
<manil. astr. 2.918> Arce sed in caeli, qua summa accliuia finem
<manil. astr. 2.919> Inueniunt, qua principium decliuia sumunt,
<manil. astr. 2.920_920> Culminaque insurgunt occasus inter et orrus
<manil. astr. 2.921> Suspenduntque suo libratum examine mundum,
<manil. astr. 2.922> Adserit hanc Cytherea sibi per sidera sedem
<manil. astr. 2.923> Et uelut in facie mundi sua collocat ora,
<manil. astr. 2.924> Per quae humana regit. propria est haec reddita parti
<manil. astr. 2.925_925> Vis, ut conubia et thalamos taedasque gubernet:
<manil. astr. 2.926> Haec tutela decet Venerem, sua tela mouere.
<manil. astr. 2.927> Nomen erit Fortuna loco, quod percipe mente,
<manil. astr. 2.928> Vt breuia in longo compendia carmine praestem.
<manil. astr. 2.929> At, qua subsidit conuerso cardine mundus
<manil. astr. 2.930_930> Fundamenta tenens, auersum et suspicit orbem
<manil. astr. 2.931> Ac media sub nocte iacet, Saturnus in illa
<manil. astr. 2.932> Parte suas agitat uires, deiectus et ipse
<manil. astr. 2.933> Imperio quondam mundi solioque deorum,
<manil. astr. 2.934> Et pater in patrios exercet numina casus
<manil. astr. 2.935_935> Fortunamque senum. priua est tutela duorum,
<manil. astr. 2.936> Illorum atque patrum, quae tali condita parte est.
<manil. astr. 2.937> Asperum erit templum; titulus, quem Graecia fecit,
<manil. astr. 2.938> Daemonium <est> signatque suas pro nomine uires.
<manil. astr. 2.939> Nunc age surgentem primo de cardine mundum
<manil. astr. 2.940_940> Respice, qua solitos nascentia signa recursus
<manil. astr. 2.941> Incipiunt, uiridis gelidis et Phoebus ab undis
<manil. astr. 2.942> Enatat et fuluo paulatim accenditur igni.
<manil. astr. 2.943> Haec tua templa ferunt, Maia Cyllenie nate,
<manil. astr. 2.944> Pro facie signata nota, quod nomen et ipsi
<manil. astr. 2.945_945> Auctores tibi dant artis qua ducis Olympum:
<manil. astr. 2.946> In qua fortunam natorum condidit omnem
<manil. astr. 2.947> Natura, ex illa suspendit uota parentum.
<manil. astr. 2.948> Vnus in occasu locus est super. ille ruentem
<manil. astr. 2.949> Praecipitat mundum terris et sidera mergit,
<manil. astr. 2.950_950> Tergaque prospectat Phoebi, qui uiderat ora;
<manil. astr. 2.951> Ne mirere, nigri si Ditis ianua fertur
<manil. astr. 2.952> Et finem uitae retinet.
<manil. astr. 2.953> Hic etiam ipse dies moritur, tellusque per orbem
<manil. astr. 2.954> Subripit et noctis captum sub carcere claudit.
<manil. astr. 2.955_955> Nec non et fidei tutelam uindicat ipsi
<manil. astr. 2.956> Pectoris et pondus. tanta est in sede potestas
<manil. astr. 2.957> Quae uocat et condit Phoebum tecipitque refertque,
<manil. astr. 2.958> Consummatque diem. tali sub lege notandae
<manil. astr. 2.959> Templorum tibi sunt uires: quae peruolat omnis
<manil. astr. 2.960_960> Astrorum series ducitque et commodat illis
<manil. astr. 2.961> Ipsa suas leges, stellaeque ex ordine certo,
<manil. astr. 2.962> Vt natura sinit, lustrant, uariasque locorum
<manil. astr. 2.963> Efficiunt uires, utcumque aliena capessunt
<manil. astr. 2.964> Regna et in externis subsidunt hospita castris.
<manil. astr. 2.965_965> Haec mihi sub certa stellarum parte canentur;
<manil. astr. 2.966> Nunc satis est caeli partes titulosque notasse
<manil. astr. 2.967> Effectusque loci per se cuiusque deosque.
<manil. astr. 2.968> Cui parti nomen posuit, qui condidit artem,
<manil. astr. 2.969> Octotropos; per quam stellae diuersa uolantes
<manil. astr. 2.970_970> Quos reddant motus, proprio uenit ordine rerum.
<manil. astr. 3.1> In noua surgentem maioraque uiribus ausum
<manil. astr. 3.2> Nec per inaccessos metuentem uadere saltus
<manil. astr. 3.3> Ducite, Pierides. uestros extendere fines
<manil. astr. 3.4> Conor et aetherios in carmina ducere census.
<manil. astr. 3.5_5> Non ego in excidium caeli nascentia bella,
<manil. astr. 3.6> Fulminis et flammis partus in matre sepultos,
<manil. astr. 3.7> Non coniuratos reges Troiaque cadente
<manil. astr. 3.8> Hectora uenalem cineri Priamumque ferentem,
<manil. astr. 3.9> Colchida nec referam uendentem regna parentis
<manil. astr. 3.10_10> Et lacerum fratrem stupro, segetesque uirorum
<manil. astr. 3.11> Taurorumque trucis flammas uigilemque draconem
<manil. astr. 3.12> Et reduces annos auroque incendia facta
<manil. astr. 3.13> Et male conceptos partus peiusque necatos;
<manil. astr. 3.14> Non annosa canam Messenae bella nocentis,
<manil. astr. 3.15_15> Septenosue duces ereptaque fulmine flammis
<manil. astr. 3.16> Moenia Thebarum et uictam quia uicerat urbem,
<manil. astr. 3.17> Germanosue patris referam matrisque nepotes,
<manil. astr. 3.18> Natorumue epulas conuersaque sidera retro
<manil. astr. 3.19> Ereptumque diem, nec Persica bella profundo
<manil. astr. 3.20_20> Indicta et magna pontum sub classe latentem
<manil. astr. 3.21> Immissumque fretum terris, iter aequoris undis;
<manil. astr. 3.22> Non regis magni spatio maiore canenda
<manil. astr. 3.23> Quam sint acta loquar romanae gentis origo,
<manil. astr. 3.24> Totque duces urbis, tot bella atque otia, et omnis
<manil. astr. 3.25_25> In populi unius leges ut cesserit orbis,
<manil. astr. 3.26> Differtur facile est uentis dare uela secundis
<manil. astr. 3.27> Fecundumque solum uarias agitare per artes
<manil. astr. 3.28> Auroque atque ebori decus addere, cum rudis ipsa
<manil. astr. 3.29> Materies niteat. speciosis condere rebus
<manil. astr. 3.30_30> Carmina uulgatum est, opus et componere simplex.
<manil. astr. 3.31> At mihi per numeros ignotaque nomina rerum
<manil. astr. 3.32> Temporaque et uarios casus momentaque mundi
<manil. astr. 3.33> Signorumque uices partesque in partibus ipsis
<manil. astr. 3.34> Luctandum est. quae posse nimis, quid, dicere quantum est?
<manil. astr. 3.35_35> Carmine quid proprio? Pedibus quid iungere certis?
<manil. astr. 3.36> Huc ades, o quicumque meis aduertere coeptis
<manil. astr. 3.37> Aurem oculosque potes, ueras et percipe uoces.
<manil. astr. 3.38> Impendas animum; nec dulcia carmina quaeras:
<manil. astr. 3.39> Ornari res ipsa negat contenta doceri.
<manil. astr. 3.40_40> Et, si qua externa referentur nomina lingua,
<manil. astr. 3.41> Hoc operis, non uatis erit: non omnia flecti
<manil. astr. 3.42> Possunt, et propria melius sub uoce notantur.
<manil. astr. 3.43> Nunc age subtili rem summam perspice cura,
<manil. astr. 3.44> Quae tibi praecipuos usus monstrata ministret
<manil. astr. 3.45_45> Et certas det in arte uias ad fata uidenda,
<manil. astr. 3.46> Si bene constiterit uigilanti condita sensu.
<manil. astr. 3.47> Principium rerum et custos natura latentum
<manil. astr. 3.48>(Cum tantas strueret moles per moenia mundi
<manil. astr. 3.49> Et circum fusis orbem concluderet astris
<manil. astr. 3.50_50> Vndique pendentem in medium, diuersaque membra
<manil. astr. 3.51> Ordinibus certis sociaret corpus in unum,
<manil. astr. 3.52> Aeraque et terras flammamque undamque natantem
<manil. astr. 3.53> Mutua in alternum praebere alimenta iuberet,
<manil. astr. 3.54> Vt tot pugnantis regeret concordia causas
<manil. astr. 3.55_55> Staretque alterno religatus foedere mundus),
<manil. astr. 3.56> Exceptum a summa ne quid ratione maneret
<manil. astr. 3.57> Et quod erat mundi mundo regeretur ab ipso,
<manil. astr. 3.58> Fata quoque et uitas hominum suspendit ab astris,
<manil. astr. 3.59> Quae summas operum partes, quae lucis honorem,
<manil. astr. 3.60_60> Quae famam adsererent, quae numquam fessa uolarent.
<manil. astr. 3.61> Quae, quasi, per mediam, mundi praecordia,partem
<manil. astr. 3.62> Disposita, obtineant, Phoebum lunamque uagasque
<manil. astr. 3.63> Euincunt stellas nec non uincuntur et ipsa,
<manil. astr. 3.64> His regimen natura dedit, propriasque sacrauit
<manil. astr. 3.65_65> Vnicuique uices sanxitque per omnia summam,
<manil. astr. 3.66> Vndique uti fati ratio traheretur in unum.
<manil. astr. 3.67> Nam, quodcumque genus rerum quotcumque labores
<manil. astr. 3.68> Quaeque opera atque artes, quicumque per omnia casus
<manil. astr. 3.69> Humana in uita poterant contingere, sorte
<manil. astr. 3.70_70> Complexa est, tot et in partes, quot et astra locarat
<manil. astr. 3.71> Disposuit, certasque uices, sua nomina cuique
<manil. astr. 3.72> Attribuit, totumque hominis per sidera censum
<manil. astr. 3.73> Ordine sub certo duxit, pars semper ut eidem
<manil. astr. 3.74> Confinis parti uicinis staret in astris,
<manil. astr. 3.75_75> Horum operum sortes ad singula signa locauit,
<manil. astr. 3.76> Non ut in aeterna caeli statione manerent
<manil. astr. 3.77> Et cunctos hominum pariter traherentur in ortus
<manil. astr. 3.78> Ex isdem repetita locis, sed tempore sedes
<manil. astr. 3.79> Nascentum acciperent proprias signisque migrarent
<manil. astr. 3.80_80> Atque alii sors quaeque <alias> accederet astro,
<manil. astr. 3.81> Vt caperet genitura nouam per sidera formam
<manil. astr. 3.82> Nec tamen incerto confunderet omnia motu.
<manil. astr. 3.83> Sed, cum pars operum quae prima condita sorte est
<manil. astr. 3.84> Accepit propriam nascentis tempore sedem
<manil. astr. 3.85_85> Cetera succedunt signisque sequentibus haerent.
<manil. astr. 3.86> Ordo ducem sequitur donec uenit orbis in orbem.
<manil. astr. 3.87> Has autem facies rerum per signa locatas,
<manil. astr. 3.88> In quibus omnis erit fortunae condita summa,
<manil. astr. 3.89> Vt cursu stellae septem laeduntue iuuantue
<manil. astr. 3.90_90> Cardinibusue mouet diuina potentia mundum,
<manil. astr. 3.91> Sic felix aut triste uenit per singula fatum,
<manil. astr. 3.92> Talis et unius sors est speranda negoti.
<manil. astr. 3.93> Haec mihi sollemni sunt ordine cuncta canenda
<manil. astr. 3.94> Et titulis signanda suis rerumque figuris,
<manil. astr. 3.95_95> Vt pateat positura operum nomenque genusque.
<manil. astr. 3.96> Fortunae sors prima data est. hoc illa per artem
<manil. astr. 3.97> Censetur titulo, quia proxima continet in se
<manil. astr. 3.98> Fundamenta domus domuique haerentia cuncta:
<manil. astr. 3.99> Qui modus in seruis, qui sit concessus in aruis
<manil. astr. 3.100_100> Quamque datum magnas operum componere moles,
<manil. astr. 3.101> Vt uaga fulgentis concordant sidera caeli.
<manil. astr. 3.102> Post hinc militiae locus est, qua quidquid in armis
<manil. astr. 3.103> Quodque peregrinas inter uersantibus urbes
<manil. astr. 3.104> Accidere assueuit titulo comprenditur uno.
<manil. astr. 3.105_105> Tertia ad urbanos statio est numeranda labores
<manil. astr. 3.106>(Hoc quoque militiae genus est, ciuilibus actis
<manil. astr. 3.107> Compositum) fideique tenet parentia uincla;
<manil. astr. 3.108> Format amicitias et saepe cadentia frustra
<manil. astr. 3.109> Officia, et cultus contingant praemia quanta
<manil. astr. 3.110_110> Edocet, adpositis cum mundus consonat astris,
<manil. astr. 3.111> Ludiciorum opus in quarto natura locauit
<manil. astr. 3.112> Fortunamque fori: fundentem uerba patronum
<manil. astr. 3.113> Pendentemque reum lingua rostrisque loquentis,
<manil. astr. 3.114> Consultum et populo nudantem condita iura
<manil. astr. 3.115_115> Atque expensa sua soluentem iurgia fronte,
<manil. astr. 3.116> Cum iudex ueri nihil amplius aduocat ipso.
<manil. astr. 3.117> Quidquid propositas inter facundia leges
<manil. astr. 3.118> Efficit, hoc totum partem concessit in unam
<manil. astr. 3.119> Atque, utcumque regunt dominantia sidera, paret.
<manil. astr. 3.120_120> Quintus coniugio gradus est per signa dicatus
<manil. astr. 3.121> Et socios tenet, et comitantes hospitis una
<manil. astr. 3.122> Iungitur et similis coniungens foedus amicos.
<manil. astr. 3.123> In sexta diues numeratur copia sede
<manil. astr. 3.124> Atque adiuncta salus rerum, quarum altera quanti
<manil. astr. 3.125_125> Contingant usus monet, altera quam diuturni,
<manil. astr. 3.126> Sidera ut inclinant uires et templa gubernant.
<manil. astr. 3.127> Septima censetur saeuis horrenda periclis,
<manil. astr. 3.128> Si male subscribunt stellae per signa locatae.
<manil. astr. 3.129> Nobilitas tenet octauam, qua constat honoris
<manil. astr. 3.130_130> Condicio et famae modus et genus et specioso
<manil. astr. 3.131> Gratia praetexto. nonus locus occupat omnem
<manil. astr. 3.132> Gnatorum sortem dubiam patriosque timores
<manil. astr. 3.133> Omniaque infantum mixta nutricia turba.
<manil. astr. 3.134> Huic uicinus erit, uitae qui continet actum,
<manil. astr. 3.135_135> In quo sortimur mores, et qualibus omnis
<manil. astr. 3.136> Formetur domus exemplis, quamque ordine certo
<manil. astr. 3.137> Ad sua compositi discedant munera serui(==SERVI).
<manil. astr. 3.138> Praecipua undecima pars est in sorte locata,
<manil. astr. 3.139> Quae summam nostri semper uiresque gubernat.
<manil. astr. 3.140_140> Quaque ualetudo constat, nunc libera morbis,
<manil. astr. 3.141> Nunc oppressa, mouent ut mundum sidera cumque.
<manil. astr. 3.142> Non alia (est) sedes, tempusue genusue medendi
<manil. astr. 3.143> Quae sibi deposcat uel cuius tempore praestet
<manil. astr. 3.144> Auxilium et uitae sucos miscere salubris.
<manil. astr. 3.145_145> Vltimus et totam concludens ordine summam
<manil. astr. 3.146> Rebus apiscendis labor est, qui continet omnis
<manil. astr. 3.147> Votorum effectus, et, quae sibi quisque suisque
<manil. astr. 3.148> Proponit studia atque artes, haec inrita ne sint.
<manil. astr. 3.149> Seu ferat officium nutus blanditus in omnis,
<manil. astr. 3.150_150> Aspera siue foro per litem iurgia temptet,
<manil. astr. 3.151> Fortunamue petat pelago uentisque sequatur,
<manil. astr. 3.152> Seu Cererem plena uincentem credita messe
<manil. astr. 3.153> Aut repetat Bacchum per pinguia musta fluentem,
<manil. astr. 3.154> Hac in parte dies atque hac momenta dabuntur,
<manil. astr. 3.155_155> Si bene conuenient stellae per signa sequentes;
<manil. astr. 3.156> Quarum ego posterius uires in utrumque ualentis
<manil. astr. 3.157> Ordine sub certo reddam, cum pandere earum
<manil. astr. 3.158> Incipiam effectus. nunc, ne permixta legentem
<manil. astr. 3.159> Confundant, nudis satis est insistere membris.
<manil. astr. 3.160_160> Et, quoniam certo digestos orbe labores
<manil. astr. 3.161> Nominaque in numerum uiresque exegimus omnis
<manil. astr. 3.162>(Athla uocant Grai, quae cuncta negotia rerum
<manil. astr. 3.163> In genera et partes bis sex diuisa coercent),
<manil. astr. 3.164> Nunc, quibus accedant signis quandoque, canendum est.
<manil. astr. 3.165_165> Perpetuas neque enim cedes eademue per omnis
<manil. astr. 3.166> Sidera nascentis retinent, sed tempore mutant,
<manil. astr. 3.167> Nunc huc nunc illuc signorum mota per orbem,
<manil. astr. 3.168> Incolumis tamen ut maneat qui conditus ordo est.
<manil. astr. 3.169> Ergo age, ne falsa uariet genitura figura.
<manil. astr. 3.170_170> Si sua quemque uoles reuocare ad signa laborem,
<manil. astr. 3.171> Fortunae conquire locum per sidera cuncta,
<manil. astr. 3.172> Quae primum pars est onerosis dicta sub athlis.
<manil. astr. 3.173> Qui tibi cum fuerit certa ratione repertus,
<manil. astr. 3.174> Cetera praedicto subeuntibus ordine signis
<manil. astr. 3.175_175> Coniunges, teneant proprias ut singula cedes.
<manil. astr. 3.176> Et, ne forte uagus Fortunae quaerere sedem
<manil. astr. 3.177> Incipias, duplici certam ratione capesse.
<manil. astr. 3.178> Cum tibi, nascentis percepto tempore, forma
<manil. astr. 3.179> Constiterit caeli, stellis ad signa locatis,
<manil. astr. 3.180_180> Transuerso Phoebus si cardine celsior ibit
<manil. astr. 3.181> Qui tenet exortum uel qui demergit in undas,
<manil. astr. 3.182> Per tempus licet adfirmes natum esse diei.
<manil. astr. 3.183> At, si subiectis senis fulgebit in astris
<manil. astr. 3.184> Inferior dextra laeuaque tenentibus orbem
<manil. astr. 3.185_185> Cardinibus, noctis fuerit per tempora natus.
<manil. astr. 3.186> Haec tibi cum fuerint certo discrinine nota,
<manil. astr. 3.187> Tunc, si forte dies nascentem exceperit alma,
<manil. astr. 3.188> A sole ad lunam numerabis in ordine partes
<manil. astr. 3.189> Signorum, ortiuo totidem de cardine duces,
<manil. astr. 3.190_190> Quem bene partitis memorant horoscopon astris.
<manil. astr. 3.191> In quodcumque igitur numerus peruenerit astrum
<manil. astr. 3.192> Hoc da Fortunae. iunges tum cetera signis
<manil. astr. 3.193> Athla suis, certo subeuntibus ordine cunctis.
<manil. astr. 3.194> At, cum obducta nigris nox orbem texerit alis,
<manil. astr. 3.195_195> Siquis erit qui tum materna excesserit aluo,
<manil. astr. 3.196> Verte uias, sicut naturae uertitur ordo.
<manil. astr. 3.197> Console tum Phoehen imitantem lumina fratris
<manil. astr. 3.198> Semper et in proprio regnantem tempore noctis;
<manil. astr. 3.199> Quotque ab ea Phoebus partes et signa recedit,
<manil. astr. 3.200_200> Tot numerare iubet fulgens horoscopos a se.
<manil. astr. 3.201> Hunc Fortuna locum teneat subeuntibus athlis,
<manil. astr. 3.202> Ordine naturae sicut sunt cuncta locata.
<manil. astr. 3.203> Forsitan et quaeras, agili rem corde notandam,
<manil. astr. 3.204> Qua ratione queas, natalis tempore, nati
<manil. astr. 3.205_205> Exprimere immerso surgentem horoscopon orbe.
<manil. astr. 3.206> Quod nisi subtili uisum ratione tenetur,
<manil. astr. 3.207> Fundamenta ruunt artis nec consonat ordo;
<manil. astr. 3.208> Cardinibus quoniam falsis, qui cuncta gubernant,
<manil. astr. 3.209> Mentitur faciem mundus nec constat origo
<manil. astr. 3.210_210> Flexaque momento uariantur sidera templi.
<manil. astr. 3.211> Sed, quanta effectu, res est tam plena laboris
<manil. astr. 3.212> Cursibus aeternis mundum per signa uolantem,
<manil. astr. 3.213> Vt totum lustret curuatis arcubus orbem,
<manil. astr. 3.214> Exprimere et uultus eius componere certos
<manil. astr. 3.215_215> Ac tantae molis minimum deprendere punctum:
<manil. astr. 3.216> Quae pars exortum uel quae fastigia mundi
<manil. astr. 3.217> Adserat occasusue aut imo sederit orbe.
<manil. astr. 3.218> Nec me uulgatae rationis praeterit ordo,
<manil. astr. 3.219> Quae binas tribuit signis orientibus horas
<manil. astr. 3.220_220> Et paribus spatiis aequalia digerit astra,
<manil. astr. 3.221> Vt parte ex illa, qua Phoebi coeperit orbis,
<manil. astr. 3.222> Discedat numerus summamque accommodet astris,
<manil. astr. 3.223> Donec perueniat nascentis tempus ad ipsum,
<manil. astr. 3.224> Atque, ubi substiterit, signum dicatur oriri.
<manil. astr. 3.225_225> Sed facet obliquo signorum circulus orbe,
<manil. astr. 3.226> Atque alia inflexis oriuntur sidera membris,
<manil. astr. 3.227> Astillis magis est rectus surgentibus ordo,
<manil. astr. 3.228> Vt propius nobis aliquod uel longius astrum est.
<manil. astr. 3.229> Vix finit luces Cancer, uix bruma reducit,
<manil. astr. 3.230_230> Quam breuis ille iacet, tam longus circulus hic est;
<manil. astr. 3.231> Libra Ariesque parem reddunt noctemque diemque.
<manil. astr. 3.232> Sic media extremis pugnant atque ultima summis.
<manil. astr. 3.233> Nec nocturna minus uariant quam tempora lucis,
<manil. astr. 3.234> Sed tantum aduersis idem stat mensibus orlo.
<manil. astr. 3.235_235> In tam dissimili spatio uariisque dierum
<manil. astr. 3.236> Vmbrarumque modis quis possit credere in auras
<manil. astr. 3.237> Omnia signa pari mundi sub lege meare?
<manil. astr. 3.238> Adde quod incerta est horae mensura neque ullam
<manil. astr. 3.239> Altera par sequitur, sed, sicut summa dierum
<manil. astr. 3.240_240> Vertitur, et partes surgunt rursusque recedunt;
<manil. astr. 3.241> Cum tamen, in quocumque dies deducitur astro,
<manil. astr. 3.242> Sex habeat supra terras, sex signa sub illis.
<manil. astr. 3.243> Quo fit ut in binas non possint omnia nasci,
<manil. astr. 3.244> Cum spatium non sit tantum pugnantibus horis,
<manil. astr. 3.245_245> Si modo bis senae seruantur luce sub omni,
<manil. astr. 3.246> Quem numerum debet ratio sed non capit usus.
<manil. astr. 3.247> Nec tibi constabunt aliter uestigia ueri,
<manil. astr. 3.248> Ni, lucem noctemque paris dimensus in horas,
<manil. astr. 3.249> In quantum uario pateant sub tempore noris,
<manil. astr. 3.250_250> Regulaque exacta primum formetur in hora
<manil. astr. 3.251> Quae signetque diem semper perpendat et umbras.
<manil. astr. 3.252> Haec erit, in Libra cum lucem uincere noctes
<manil. astr. 3.253> Incipiunt uel cum medio concedere uere.
<manil. astr. 3.254> Tunc etenim solum bis senas tempora in horas
<manil. astr. 3.255_255> Aequa patent, medio quod currit Phoebus Olympo.
<manil. astr. 3.256> Is cum per gelidas hiemes summotus in austros
<manil. astr. 3.257> Fulget in octaua Capricorni parte biformis,
<manil. astr. 3.258> Tunc angusta dies uernalis fertur in horas
<manil. astr. 3.259> Dimidiam atque nouem, sed nox oblita diei
<manil. astr. 3.260_260> Bis septem apposita, numerus ne claudicet, hora
<manil. astr. 3.261> Dimidia. sic in duodenas exit utrimque
<manil. astr. 3.262> Et redit in solidum natura condita summa.
<manil. astr. 3.263> Inde cadunt noctes surguntque in tempora luces,
<manil. astr. 3.268_268> Nunc huc nunc illuc gradibus per sidera certis
<manil. astr. 3.269> Impulsae, quorum ratio manifesta per artem
<manil. astr. 3.270_270> Collecta est uenietque suo per carmina textu,
<manil. astr. 3.264_264> Donec ad ardentis pugnarunt sidera Cancri;
<manil. astr. 3.265_265> Atque ibi conuersis uicibus mutantur in horas
<manil. astr. 3.266> Brumalis, noctemque dies lucemque tenebrae
<manil. astr. 3.267> Hibernam referunt, alternaque tempora uincunt.
<manil. astr. 3.271_271> Atque haec est illas demum mensura per oras
<manil. astr. 3.272> Quas rigat aestiuis grauidus torrentibus amnis
<manil. astr. 3.273> Nilus et erumpens imitatur sidera mundi
<manil. astr. 3.274> Per septem fauces atque ora fugantia pontum.
<manil. astr. 3.275_275> Nunc age, quot stadiis et quanto tempore surgant
<manil. astr. 3.276> Sidera, quotque cadant, animo cognosce sagaci,
<manil. astr. 3.277> Ne magna in breuibus lateant compendia dictis.
<manil. astr. 3.278> Nobile Lanigeri sidus, quod cuncta sequuntur,
<manil. astr. 3.279> Dena quater stadia exoriens duplicataque ducit
<manil. astr. 3.280_280> Cum cadit, atque horam surgens eiusque trientem
<manil. astr. 3.281> Occupat, occiduus geminat. tum cetera signa
<manil. astr. 3.282> Octonis crescunt stadiis orientia in orbem
<manil. astr. 3.283> Et totidem amittunt gelidas uergentia in umbras.
<manil. astr. 3.284> Hora nouo crescit per singula signa quadrante
<manil. astr. 3.285_285> Tertiaque e quinta sic parte inducitur eius.
<manil. astr. 3.286> Haec sunt ad Librae sidus surgentibus astris
<manil. astr. 3.287> Incrementa: pad momento damna trahuntur
<manil. astr. 3.288> Cum subeunt orbem. rursusque a sidere Librae
<manil. astr. 3.289> Ordine mutato paribus per tempora uersa
<manil. astr. 3.290_290> Momentis redeunt. nam, per quot creuerat astrum
<manil. astr. 3.291> Lanigeri stadia aut horas, tot Libra recedit;
<manil. astr. 3.292> Occiduusque Aries spatium tempusque cadendi
<manil. astr. 3.293> Quod tenet, in tantum Chelae consurgere perstant.
<manil. astr. 3.294> Eius in exemplum se signa sequentia uersant.
<manil. astr. 3.295_295> Haec ubi constiterint uigilanti condita mente
<manil. astr. 3.296> Iam facile est sic, quod quandoque horoscopet astrum,
<manil. astr. 3.297> Noscere, cum liceat certis surgentia signa
<manil. astr. 3.298> Ducere temporibus propriasque ascribere in horas,
<manil. astr. 3.299> Partibus ut ratio signis ducatur ab illis,
<manil. astr. 3.300_300> In quis Phoebus erit, quarum mihi reddita summa est.
<manil. astr. 3.301> Sed neque per terras omnis mensura dierum
<manil. astr. 3.302> Vmbrarumque eadem est, simili nec tempora summa
<manil. astr. 3.303> Mutantur: modus est uarius ratione sub una.
<manil. astr. 3.304> Nam, qua Phrixei ducuntur uellera signi
<manil. astr. 3.305_305> Chelarumque fides iustaeque examina Librae,
<manil. astr. 3.306> Omnia consurgunt binas ibi signa per horas,
<manil. astr. 3.307> Quod medius recto praecingitur ordine mundus
<manil. astr. 3.308> Aequalisque super transuersum uertitur axem,
<manil. astr. 3.309> Illi perpetua iunguntur pace diebus
<manil. astr. 3.310_310> Obscurae noctes; aequo stat foedere tempus;
<manil. astr. 3.311> Nec manifesta patet falsi fallacia mundi,
<manil. astr. 3.312> Sed similis simili toto nox redditur aeuo;
<manil. astr. 3.313> Omnibus autumnus signis, uer omnibus unum,
<manil. astr. 3.314> Vna quod aequali lustratur linea Phoebo.
<manil. astr. 3.315_315> Nec refert tum quo Phoebus decurrat in astro,
<manil. astr. 3.316> Litoreumne coquat Cancrum contrane feratur,
<manil. astr. 3.317>[Sideribus mediis an quae sint quattuor inter]
<manil. astr. 3.318> Quod, quamquam per tris signorum circulus arcus
<manil. astr. 3.319> Obliquus iaceat, recto tamen ordine zonae
<manil. astr. 3.320_320> Consurgunt supraque caput subterque feruntur
<manil. astr. 3.321> Et paribus spatiis per singula lustra resurgunt,
<manil. astr. 3.322> Ac bene diuiso mundus latet orbe patetque.
<manil. astr. 3.323> At, simul ex illa terrarum parte recedas,
<manil. astr. 3.324> Quidquid ad extremos temet prouexerit axes
<manil. astr. 3.325_325> Per conuexa gradus gressum fastigia terrae,
<manil. astr. 3.326> Quam tereti natura solo decircinat orbem
<manil. astr. 3.327> In tumidum et mediam mundo suspendit ab omni,
<manil. astr. 3.328> Ergo ubi conscendes orbem scandensque rotundum
<manil. astr. 3.329> Degrediere simul, fugiet pars altera terrae,
<manil. astr. 3.330_330> Altera reddetur. sed, quantum inflexeris orbem,
<manil. astr. 3.331> Tantum inclinabit caeli positura uolantis,
<manil. astr. 3.332> Et modo quae fuerant surgentia limite recto
<manil. astr. 3.333> Sidera curuato ducentur in aethera tractu,
<manil. astr. 3.334> Atque erit obliquo signorum balteus orbe
<manil. astr. 3.335_335> Qui transuersus erat, statio quando illius una est,
<manil. astr. 3.336> Nostrae mutantur sedes. ergo ipsa moueri
<manil. astr. 3.337> Tempora iam ratio cogit uariosque referre
<manil. astr. 3.338> Sub tali regione dies, cum sidera flexo
<manil. astr. 3.339> Ordine conficiant cursus obliqua malignos,
<manil. astr. 3.340_340> Longius atque aliis aliud propiusue recumbat.
<manil. astr. 3.341> Pro spatio mora magna datur: quae proxima nobis
<manil. astr. 3.342> Consurgunt, longos caeli uisuntur in orbes;
<manil. astr. 3.343> Vltima quae fulgent, celeris merguntur in umbras.
<manil. astr. 3.344> Et, quanto ad gelidas propius quis uenerit Arctos,
<manil. astr. 3.345_345> Tam magis effugiunt oculos brumalia signa,
<manil. astr. 3.346> Vixque ortis occasus erit. si longius inde
<manil. astr. 3.347> Procedat, totis condentur singula membris
<manil. astr. 3.348> Tricenasque trahent conexo tempore noctes
<manil. astr. 3.349> Et totidem luces adiment. sic parua dierum
<manil. astr. 3.350_350> Efficitur mora et attritis consumitur horis
<manil. astr. 3.351> Paulatimque et pro spatio fulgentibus astris.
<manil. astr. 3.352> Pluraque, per partes subrepto tempore, signa
<manil. astr. 3.353> Quaerentur medio terrae celata tumore
<manil. astr. 3.354> Abducentque simul Phoebum texentque tenebras
<manil. astr. 3.355_355> Mensibus ereptis donee sit debilis annus.
<manil. astr. 3.356> Si uero natura sinat sub uertice caeli,
<manil. astr. 3.357> Quem gelidus rigidis fulcit compagibus axis,
<manil. astr. 3.358> Aeternas super ire niues orbemque rigentem
<manil. astr. 3.359> Prona Lycaoniae spectantem membra puellae,
<manil. astr. 3.360_360> Stantis erit caeli species, laterumque meatu
<manil. astr. 3.361> Turbinis in morem recta uertigine curret.
<manil. astr. 3.362> Inde tibi obliquo sex tantum signa patebunt
<manil. astr. 3.363> Circuitu, nullos umquam fugientia uisus
<manil. astr. 3.364> Sed teretem ac dium mundum comitantia semper.
<manil. astr. 3.365_365> Hic erit una dies per senos undique menses
<manil. astr. 3.366> Dimidiumque trahens contextis lucibus annum,
<manil. astr. 3.367> Numquam erit occiduus quod tanto tempore Phoebus,
<manil. astr. 3.368> Dum bis terna suis perlustrat cursibus astra,
<manil. astr. 3.369> Sed circum uolitans recto uersabitur orbe.
<manil. astr. 3.370_370> At, simul e medio praeceps descenderit orbe
<manil. astr. 3.371> Inferiora petens deiecto sidera curru
<manil. astr. 3.372> Et dabit in pronum laxas effusus habenas,
<manil. astr. 3.373> Per totidem menses iunget nox una tenebras
<manil. astr. 3.374> Vertice sub caeli. nam quisquis spectat ab axe,
<manil. astr. 3.375_375> Dimidium e toto mundi uidet orbe rotundi,
<manil. astr. 3.376> Pars latet inferior; neque enim circumuenit illum
<manil. astr. 3.377> Recta acies, mediaque tenus distinguitur aluo.
<manil. astr. 3.378> Effugit ergo oculos summo spectantis ab orbe
<manil. astr. 3.379> Dum sex submersis uectatur Phoebus in astris,
<manil. astr. 3.380_380> Abducitque simul luces tenebrasque relinquit
<manil. astr. 3.381> Sideribus, donec totidem, quot mensibus actis
<manil. astr. 3.382> Cesserat, inde redit geminasque ascendit ad Arctos.
<manil. astr. 3.383> Hic locus in binas annum noctesque diesque
<manil. astr. 3.384> Per duo partitae dirimit diuortia terrae.
<manil. astr. 3.385_385> Et, quoniam quanto uarientur tempora motu
<manil. astr. 3.386> Et quibus e causis dictum est, nunc accipe, signa
<manil. astr. 3.387> Quot surgant in quoque(==QVO+QVE) loco cedantque per horas,
<manil. astr. 3.388> Partibus ut prendi possint orientia certis,
<manil. astr. 3.389> Ne falsus dubia ratione horoscopos erret.
<manil. astr. 3.390_390> Atque hoc in totum certa sub lege sequendum est,
<manil. astr. 3.391> Singula quod nequeunt, per tot distantia motus,
<manil. astr. 3.392> Temporibus numerisque suis exacta referri.
<manil. astr. 3.393> A me sumat iter positum, sibi quisque sequatur
<manil. astr. 3.394> Perque suos tendat gressus, mihi debeat artem.
<manil. astr. 3.395_395> Quacumque hoc parti terrarum quisque requiret,
<manil. astr. 3.396> Deducat proprias noctemque diemque per horas
<manil. astr. 3.397> Maxima sub Cancro minimis quae cingitur umbris;
<manil. astr. 3.398> Et sextam summae, fuerit quae forte, diurnae
<manil. astr. 3.399> Vicino tribuat post Cancri templa Leoni;
<manil. astr. 3.400_400> At quae nocturnis fuerit mensura tenebris
<manil. astr. 3.401> In totidem partes simili ratione secanda est,
<manil. astr. 3.402> Vt, quantum una ferat, tantum tribuatur ad ortus
<manil. astr. 3.403> Temporis auerso nascenti sidere Tauro.
<manil. astr. 3.404> Has inter quasque accipiet Nemeeius horas
<manil. astr. 3.405_405> Quod discrimen erit, per tris id diuide partes,
<manil. astr. 3.406> Tertia ut accedat Geminis, quae tempora Tauri
<manil. astr. 3.407> Vinciat, atque eadem Cancro similisque Leoni,
<manil. astr. 3.408> Sic erit ad summam ratio perducta priorem
<manil. astr. 3.409> Quam modo diuisis Nemeaeus duxerit horis.
<manil. astr. 3.410_410> Inde pan Virgo procedat temporis auctu,
<manil. astr. 3.411> Sed certa sub lege: prioris sidera ut astri
<manil. astr. 3.412> Incolumem seruent summam crescantque nouando.
<manil. astr. 3.413> His usque ad Chelas horarum partibus auctis,
<manil. astr. 3.414> Per totidem e Libra decrescent sidera partes
<manil. astr. 3.415_415> Et, quantis in utrumque modis tollentur ad ortus,
<manil. astr. 3.416> Diuersam in sortem tantis mergentur ad umbras.
<manil. astr. 3.417> Illa erit horarum ratio ducenda per orbem,
<manil. astr. 3.418> Haec <et> quot stadiis oriantur quaeque cadantque.
<manil. astr. 3.419> Quae cum ter centum <atque quater> uicenaque constent,
<manil. astr. 3.420_420> Detrahitur summae tota pars, quota demitur usque
<manil. astr. 3.421> Omnibus ex horis aestiuae nomine noctis,
<manil. astr. 3.422> Solstitium summo peragit cum Phoebus Olympo.
<manil. astr. 3.423> Quodque his exsuperat demptis id ducito in aequas
<manil. astr. 3.424> Sex partes, sextamque ardenti trade Leoni.
<manil. astr. 3.425_425> Rursus qui steterit numerus sub nomine noctis
<manil. astr. 3.426> Eius erit signo Tauri pars illa dicanda.
<manil. astr. 3.427> Quodque, haec, exsuperat, pars cum superatur ab illa,
<manil. astr. 3.428> Distinguitque duas medio discrimine summas,
<manil. astr. 3.429> Tertia pars eius, numero super addita Tauri,
<manil. astr. 3.430_430> Tradetur Geminis. simili tum cetera lucro
<manil. astr. 3.431> Procedent numeros semper tutata priores
<manil. astr. 3.432> Augebuntque nouo uicinas munere summas,
<manil. astr. 3.433> Donec perueniant ad iustae sidera Librae:
<manil. astr. 3.434> Ex illa totidem per partes sic breuiantur
<manil. astr. 3.435_435> Lanigeri ad fines; conuersaque omnia lege
<manil. astr. 3.436> Accipiunt perduntque paris cedentia sortes.
<manil. astr. 3.437> Haec uia monstrabit stadiorum ponere summas
<manil. astr. 3.438> Et numerare suos ortus per sidera cuncta.
<manil. astr. 3.439> Quod bene cum propriis simul acceptaueris horis,
<manil. astr. 3.440_440> In nulla fallet regione horoscopos umquam,
<manil. astr. 3.441> Cum poterunt certis numerari singula signa
<manil. astr. 3.442> Temporibus parte ex fila quam Phoebus habebit.
<manil. astr. 3.443> Nunc, quibus hiberni momentis surgere menses
<manil. astr. 3.444> Incipiant (neque enim paribus per sidera cuncta
<manil. astr. 3.445_445> Procedunt gradibus, niuei dum uellera signi
<manil. astr. 3.446> Contingant aequum luces cogentia et umbras
<manil. astr. 3.447> Ferre iugum), magna est ratio breuiterque docenda.
<manil. astr. 3.448> Principio capienda tibi est mensura diei
<manil. astr. 3.449> Quam minimam Capricornus agit, noctisque per horas
<manil. astr. 3.450_450> Quam summam; quodque a iusto superauerit umbris,
<manil. astr. 3.451> Et dederint luces, eius pars tertia signo
<manil. astr. 3.452> Tradenda est medio semper, qua sorte retenta
<manil. astr. 3.453> Dimidio uincat primum, uincatur et ipsum
<manil. astr. 3.454> Extremo: totum in partes ita digere tempus.
<manil. astr. 3.455_455> His opibus tria signa ualent; sed summa prioris
<manil. astr. 3.456> Accedet numeri, coniuncta sequentibus astris
<manil. astr. 3.457> Cesserit, ut, senis fuerit si longior horis
<manil. astr. 3.458> Brumali nox forte die, Capricornus in horam
<manil. astr. 3.459> Dimidiam attollat luces, et Aquarius horam
<manil. astr. 3.460_460> Ipse suam proprie ducat summaeque priori
<manil. astr. 3.461> Adiungat, Pisces tantum sibi temporis ipsi
<manil. astr. 3.462> Constituant, quantum accipiant de sorte prioris,
<manil. astr. 3.463> Et tribus expletis horis noctemque diemque
<manil. astr. 3.464> Lanigero tradant aequandam tempore ueris.
<manil. astr. 3.465_465> Incipit a sexta tempus procedere parte
<manil. astr. 3.466> Diuiduum; triplicant uires haerentia signa
<manil. astr. 3.467> Vltimaque acceptas duplicant. Ita summa diebus
<manil. astr. 3.473_473> Redditur, aequatae soluuntur faenore noctes
<manil. astr. 3.474> Rursus et incipiunt propria de sorte diebus
<manil. astr. 3.468_468> Cedere diuersa labentia tempora lege.
<manil. astr. 3.469> Namque Aries totidem deducit noctibus horas
<manil. astr. 3.470_470> Quot prius abstulerant proprio sub nomine Pisces,
<manil. astr. 3.471> Hora datur Tauro, cumuletque ut damna priora
<manil. astr. 3.472> Dimidiam adiungunt Gemini. sic ultima primis
<manil. astr. 3.473> Respondent, pariterque illis quae proxima fulgent;
<manil. astr. 3.474> Et media aequatis censentur uiribus astra
<manil. astr. 3.475_475> Praecipuosque gerunt uarianda ad tempora motes.
<manil. astr. 3.476> Hac uice descendunt noctes a sidere brumae
<manil. astr. 3.477> Tollunturque dies, annique inuertitur orbis,
<manil. astr. 3.480_480> Solstitium tardi dum fit sub sidere Cancri;
<manil. astr. 3.481> Tumque diem brumae nox aequat, tempora noctes
<manil. astr. 3.482> Longa dies, similique redit, quo creuerat, actu.
<manil. astr. 3.483> Illa etiam poterit nascens uia ducere ad astrum
<manil. astr. 3.484> Quod quandoque uadis emissum redditur orbi.
<manil. astr. 3.485_485> Nam quota sit lucis, si luce requiritur, hora
<manil. astr. 3.486> Aspicies, atque hunc numerum reuocabis in ipsum
<manil. astr. 3.487> Multiplicans decies, adiectis insuper eidem
<manil. astr. 3.488> Quinque tamen summis, quia qualicumque sub hora
<manil. astr. 3.489> Ter quinas mundi se extollunt sidera partes.
<manil. astr. 3.490_490> Hic ubi constiterit numerus, coniungere et illas,
<manil. astr. 3.491> Quae superent Phoebo partes per signa, memento.
<manil. astr. 3.492> Ex hac tricenas summa per sidera partes
<manil. astr. 3.493> Distribues, primamque uicem, quo Phoebus in astro
<manil. astr. 3.494> Fulserit, inde aliis, solem quaecumque sequentur.
<manil. astr. 3.495_495> Tum quo subsistet numerus consumptus in astro
<manil. astr. 3.496> Quaue in parte suam summam nomenque relinquet
<manil. astr. 3.497> Haec erit exoriens. et par sit norma per ignes,
<manil. astr. 3.498> Cum teneas partes. ubi summam feceris unam,
<manil. astr. 3.499> Tricenas dabis ex illa per singola signa,
<manil. astr. 3.500_500> Donec deficiat numerus; quaque ille sub astri
<manil. astr. 3.501> Parte cadet, credas illam cum corpore natam
<manil. astr. 3.502> Esse hominis pariterque orbem uidisse per ignes.
<manil. astr. 3.503> Sic erit ipse tibi rapidis quaerendus in astris
<manil. astr. 3.504> Natalis mundi certoque horoscopos ortu,
<manil. astr. 3.505_505> Vt, cum exacta fides steterit sub cardine primo,
<manil. astr. 3.506> Fallere non possint summi fastigia caeli,
<manil. astr. 3.507> Non errent obitus, stent fundamenta sub imo,
<manil. astr. 3.508>[Stent ueri stellarum ortus uerique subortus]
<manil. astr. 3.509> Sideraque in proprias uires sortesque recedant.
<manil. astr. 3.510_510> Nunc sua reddentur generatim tempora signis,
<manil. astr. 3.511> Quae diuisa etiam proprios ducuntur in annos
<manil. astr. 3.512> Et menses lucesque suas horasque dierum,
<manil. astr. 3.513> Per quae praecipuas ostendunt singula uires.
<manil. astr. 3.514> Primus erit signi, quo Sol effulserit, annus,
<manil. astr. 3.515_515> Annua quod lustrans consumit tempora mundum;
<manil. astr. 3.516> Proximus atque alii subeuntia signa sequuntur.
<manil. astr. 3.517> Luna dabit menses, peragit quod menstrua cursum.
<manil. astr. 3.518> Tutelaeque suae primas horoscopos horas
<manil. astr. 3.519> Adserit atque dies, traditque sequentibus astris.
<manil. astr. 3.520_520> Sic annum mensesque suos natura diesque
<manil. astr. 3.521> Atque ipsas uoluit(==VOLUIT) numerari signa per horas,
<manil. astr. 3.522> Omnia ut omne foret diuisum tempus in astra
<manil. astr. 3.523> Perque alterna suos uariaret sidera motus,
<manil. astr. 3.524> Vt cuiusque uices ageret redeuntis in orbem.
<manil. astr. 3.525_525> Idcirco tanta est rerum discordia in aeuo
<manil. astr. 3.526> Et subtexta malis bona sunt lacrimaeque sequuntur
<manil. astr. 3.527> Vota nec in cunctos seruat fortuna tenorem;
<manil. astr. 3.528> Vsque adeo permixta fluit nec permanet usquam,
<manil. astr. 3.529> Amisitque fidem uariando cuncta per omnis.
<manil. astr. 3.530_530> Non annis anni nec menses mensibus usquam
<manil. astr. 3.531> Conueniunt, seque ipsa dies alia usque requirit
<manil. astr. 3.532> Horaque non ulli similis producitur horae,
<manil. astr. 3.533> Tempora quod distant, propriis parentia signis,
<manil. astr. 3.534> Per numeros omnis aeui diuisa uolantis,
<manil. astr. 3.535_535> Talisque efficiunt mores casusue animantum,
<manil. astr. 3.536> Qualia sunt, quorum uicibus tum uertimur, astra.
<manil. astr. 3.537> Sunt quibus et caeli placeat nascentis ab orae
<manil. astr. 3.538> Sidere, quem memorant horoscopon inuentores,
<manil. astr. 3.539> Parte quod ex illa describitur hora diebus,
<manil. astr. 3.540_540> Omne genus rationis agi per tempora et astra
<manil. astr. 3.541> Et capite ex uno menses annosque diesque
<manil. astr. 3.542> Incipere atque horas tradique sequentibus astris;
<manil. astr. 3.543> Et, quamquam socia nascantur origine cuncta,
<manil. astr. 3.544> Diuersas tamen esse uices, quod tardius illa,
<manil. astr. 3.545_545> Haec citius peragant orbem. semel omnia ad astra
<manil. astr. 3.546> Hora die, bis mense dies uenit, unus in anno
<manil. astr. 3.547> Mensis et exactis bis sex iam solibus annus.
<manil. astr. 3.548> Difficile est in idem tempus concurrere cuncta,
<manil. astr. 3.549> Vnius ut signi pariter sint. sortis et annus
<manil. astr. 3.550_550> Asperioris aget mensem; si mensis in astrum
<manil. astr. 3.551> Laetius inciderit, signum sit triste diei;
<manil. astr. 3.552> Si fortuna diem foueat, sit durior hora.
<manil. astr. 3.553> Idcirco nihil in totum sibi credere fas est,
<manil. astr. 3.554> Non annos signis, menses uertentibus annis,
<manil. astr. 3.555_555> Mensibus aut luces, aut omnis lucibus horas,
<manil. astr. 3.556> Quod nunc illa nimis properant, nunc illa morantur,
<manil. astr. 3.557> Et modo dest aliis, modo adest, uicibusque recedit
<manil. astr. 3.558> Aut redit atque alio mutatur tempore tempus
<manil. astr. 3.559> Interpellatum uariata sorte dierum.
<manil. astr. 3.560_560> Et, quoniam docui, per singula tempora, uitae
<manil. astr. 3.561> Quod quandoque genus ueniat, cuiusque sit astri
<manil. astr. 3.562> Quisque annus, cuius mensis, simul hora diesque,
<manil. astr. 3.563> Altera nunc ratio, quae summam continet aeui,
<manil. astr. 3.564> Reddenda est, quot quaeque annos dare signa ferantur.
<manil. astr. 3.565_565> Quae tibi, cum finem uitae per sidera quaeris,
<manil. astr. 3.566> Respicienda manet ratio numerisque notanda.
<manil. astr. 3.567> Bis quinos annos Aries unumque triente
<manil. astr. 3.568> Fraudatum dabit. adpositis tu, Taure, duobus
<manil. astr. 3.569> Vincis, sed totidem Geminorum uinceris astro,
<manil. astr. 3.570_570> Tuque bis octonos, Cancer, binosque trientes,
<manil. astr. 3.571> Bisque nouem, Nemeaee, dabis bessemque sub illis.
<manil. astr. 3.572> Erigone geminatque decem geminatque trientem,
<manil. astr. 3.573> Nec plures fuerint Librae quam Virginis anni.
<manil. astr. 3.574> Scorpios aequabit tribuentem dona Leonem.
<manil. astr. 3.575_575> Centauri fuerint eadem quae munera Cancri.
<manil. astr. 3.576> Ter quinos, Capricorne, dares, si quattuor essent
<manil. astr. 3.577> Adpositi menses. triplicabit Aquarius annos
<manil. astr. 3.578> Quattuor et menses uitam producet in octo.
<manil. astr. 3.579> Piscibus est Aries et sorte et finibus haerens:
<manil. astr. 3.580_580> Lustra decem tribuent solis cum mensibus octo.
<manil. astr. 3.581> Nec satis est annos signorum noscere certos
<manil. astr. 3.582> Ne Tateat ratio finem quaerentibus aeui:
<manil. astr. 3.583> Templa quoque et partes caeli sua munera norunt
<manil. astr. 3.584> Et proprias tribuunt certo discrimine summas,
<manil. astr. 3.585_585> Cum bene constiterit stellarum conditus ordo.
<manil. astr. 3.586> Sed mihi templorum tantum nunc iura canentur,
<manil. astr. 3.587> Mox ueniet mixtura suis cum uiribus omnis;
<manil. astr. 3.588> Cum bene materies steterit percognita rerum
<manil. astr. 3.589> Non interpositis turbabitur undique membris.
<manil. astr. 3.590_590> Si bene constiterit primo sub cardine Luna,
<manil. astr. 3.591> Qua redit in terras mundus, nascensque tenebit
<manil. astr. 3.592> Exortum, octonos decies ducetur in annos
<manil. astr. 3.593> Si duo decedant. at, cum sub culmine summo
<manil. astr. 3.594> Consistet, tribus hic numerus fraudabitur annis.
<manil. astr. 3.595_595> Bis quadragenos occasus diues in actus
<manil. astr. 3.596> Solis erat, numero nisi desset olympias una.
<manil. astr. 3.597> Imaque tricenos bis fundamenta per annos
<manil. astr. 3.598> Censentur bis sex adiectis messibus aeuo.
<manil. astr. 3.599> Quodque prius natum fuerit dextrumque trigonum
<manil. astr. 3.600_600> Hoc sexagenos tribuit duplicatque quaternos.
<manil. astr. 3.601> Quod fuerit laeuum praelataque signa sequetur
<manil. astr. 3.602> Tricenos annos duplicat, tris insuper addit.
<manil. astr. 3.603> Quaeque super signum nascens a cardine primum
<manil. astr. 3.604> Tertia forma est et summo iam proxima caelo
<manil. astr. 3.605_605> Haec ter uicenos geminat, tris abstrahit annos.
<manil. astr. 3.606> Quaeque infra ueniet spatio diuisa sub aequo
<manil. astr. 3.607> Per quinquagenas complet sua munera brumas.
<manil. astr. 3.608> Quemque locum superat nascens horoscopos, ille
<manil. astr. 3.609> Dena quater reuocat uertentis tempora solis
<manil. astr. 3.610_610> Adcumulatque duos cursus iuuenemque relinquit.
<manil. astr. 3.614_614> Quod super occasus templum est bis dena remittit
<manil. astr. 3.615_615> Annorum spatia atque decem tribus applicar auctis.
<manil. astr. 3.611_611> At quod praecedit surgentis cardinis oram
<manil. astr. 3.612> Vicenos ternosque dabit nascentibus annos
<manil. astr. 3.613> Vix degustatam rapiens sub flore iuuentam;
<manil. astr. 3.616_616> Vlterius puerum interimet, bis sexque peracti
<manil. astr. 3.617> Immatura trahent natales corpora morti.
<manil. astr. 3.618> Sed tamen in primis memori sunt mente notanda
<manil. astr. 3.619> Partibus aduersis quae surgunt condita signa
<manil. astr. 3.620_620> Diuisumque tenent aequo discrimine caelum;
<manil. astr. 3.621> Quae tropica appellant, quod in illis quattuor anni
<manil. astr. 3.622> Tempora uertuntur signis nodosque resoluunt
<manil. astr. 3.623> Totumque emutant conuersum cardine mundum
<manil. astr. 3.624> Inducuntque nouas operum rerumque figuras.
<manil. astr. 3.625_625> Cancer ad aestiuae fulget fastigia zonae
<manil. astr. 3.626> Extenditque diem summum paruoque recessu
<manil. astr. 3.627> Destruit et, quanto fraudauit tempore luces,
<manil. astr. 3.628> In tantum noctes auget: stat summa per omnis.
<manil. astr. 3.629> Tum Cererem fragili properant destringere culmo,
<manil. astr. 3.630_630> Campus et in uarias constringit membra palaestras,
<manil. astr. 3.631> Et tepidas pelagus iactatum languet in undas.
<manil. astr. 3.632> Tunc et bella fero tractantur Marte cruenta
<manil. astr. 3.633> Nec Scythiam defendit hiems; Germania sicca
<manil. astr. 3.634> Iam tellure fugit Nilusque tumescit in arua.
<manil. astr. 3.635_635> Hic rerum status est, Cancri cum sidere Phoebus
<manil. astr. 3.636> Solstitium facit et summo uersatur Olympo.
<manil. astr. 3.637> Parte ex aduersa brumam Capricornus inertem
<manil. astr. 3.638> Per minimas cogit luces et maxima noctis
<manil. astr. 3.639> Tempora, producitque diem tenebrasque resoluit,
<manil. astr. 3.640_640> Inque uicem nunc damna gerit, nunc tempora supplet.
<manil. astr. 3.641> Tunc riget omnis ager, clausum mare, condita castra,
<manil. astr. 3.642> Nec tolerant medias hiemes sudantia saxa,
<manil. astr. 3.643> Statque uno natura loco paulumque quiescit.
<manil. astr. 3.644> Proxima in effectum et similis referentia motus
<manil. astr. 3.645_645> Esse ferunt noctes aequantia signa diebus
<manil. astr. 3.646> Namque Aries Phoebum repetentem sidera Cancri
<manil. astr. 3.647> Inter principium reditus finemque coercet
<manil. astr. 3.648> Tempora diuiso iungens concordia mundo,
<manil. astr. 3.649> Conuertitque uices uictumque a sidere brumae
<manil. astr. 3.650_650> Exsuperare diem iubet et succumbere noctes,
<manil. astr. 3.651> Aestiui donec ueniant ad sidera Cancri.
<manil. astr. 3.652> Turn primum miti pelagus consternitur unda
<manil. astr. 3.653> Et uarios audet fibres emittere tellus;
<manil. astr. 3.654> Tum pecudum uolucrumque genus per pabula laeta
<manil. astr. 3.655_655> In Venerem partumque ruit, totumque canora
<manil. astr. 3.656> Voce nemus loquitur frondemque uirescit in omnem.
<manil. astr. 3.657> Viribus in tantum signi natura mouetur.
<manil. astr. 3.658> Huic ex aduerso simili cum sorte refulget
<manil. astr. 3.659> Libra diem noctemque pari cum foedere ducens,
<manil. astr. 3.660_660> Tantum quod uictas usque ad se uincere noctes
<manil. astr. 3.661> Ex ipsa iubet, ad brumae dum tempora currant.
<manil. astr. 3.662> Tum Liber grauida descendit plenus ab ulmo
<manil. astr. 3.663> Pinguiaque impressis despumant musta racemis;
<manil. astr. 3.664> Mandant et sulcis Cererem, dum terra tepore
<manil. astr. 3.665_665> Autumni resoluta patet, dum semina ducit.
<manil. astr. 3.666> Quattuor haec et in arte ualent, ut tempora uertunt
<manil. astr. 3.667> Sic hos aut illos rerum flectentia casus
<manil. astr. 3.668> Nec quicquam in prima patientia sede manere.
<manil. astr. 3.669> Sed non per totas aequa est uersura figuras,
<manil. astr. 3.670_670> Omnia nec plenis flectuntur tempora signis.
<manil. astr. 3.671> Vna dies sub utroque aequat sibi tempore noctem,
<manil. astr. 3.672> Dum Libra atque Aries autumnum uerque figurant;
<manil. astr. 3.673> Vna dies toto Cancri longissima signo,
<manil. astr. 3.674> Cui nox aequalis Capricorni sidere fertur:
<manil. astr. 3.675_675> Cetera nunc urgent uicibus, nunc tempora cedunt.
<manil. astr. 3.676> Vna ergo in tropicis pars est cernenda figuris,
<manil. astr. 3.677> Quae moueat mundum, quae rerum tempora mutet,
<manil. astr. 3.678> Facta nouet, consulta alios declinet in usus,
<manil. astr. 3.679> Omnia in auersum flectat contraque reuoluat.
<manil. astr. 3.680_680> Has quidam uires octaua in parte reponunt;
<manil. astr. 3.681> Sunt quibus esse placet decimam; nec defuit auctor
<manil. astr. 3.682> Qui primae momenta daret frenosque dierum.
<manil. astr. 4.1> Quid tam sollicitis uitam consumimus annis
<manil. astr. 4.2> Torquemurque metu caecaque cupidine rerum
<manil. astr. 4.3> Aeternisque senes curis, dum quaerimus, aeuum
<manil. astr. 4.4> Perdimus et nullo uotorum fine beati
<manil. astr. 4.5_5> Victuros agimus semper nec uiuimus umquam?
<manil. astr. 4.6> Pauperiorque bonis quisque est quae plura requirit,
<manil. astr. 4.7> Nec quod habet numerat, tantum quod non habet optat,
<manil. astr. 4.8> Cumque sui paruos usus natura reposcat
<manil. astr. 4.9> Materiam struimus magnae per uota ruinae
<manil. astr. 4.10_10> Luxuriamque lucris emimus luxuque rapinas,
<manil. astr. 4.11> Et summum census pretium est effundere censum.
<manil. astr. 4.12> Soluite, mortales, animos curasque leuate
<manil. astr. 4.13> Totque superuacuis uitam deplete querellis.
<manil. astr. 4.14> Fata regunt orbem, certa stant omnia lege
<manil. astr. 4.15_15> Longaque per certos signantur tempora casus.
<manil. astr. 4.16> Nascentes morimur, finisque ab origine pendet.
<manil. astr. 4.17> Hinc et opes et regna fluunt et, saepius orta,
<manil. astr. 4.18> Paupertas, artesque datae moresque creatis
<manil. astr. 4.19> Et uitia et laudes, damna et compendia rerum.
<manil. astr. 4.20_20> Nemo carere dato poterit nec habere negatum
<manil. astr. 4.21> Fortunamue suis inuitam prendere uotis
<manil. astr. 4.22> Aut fugere instantem: sors est sua cuique ferenda.
<manil. astr. 4.23> An, nisi fata darent leges uitaeque necisque,
<manil. astr. 4.24> Fugissent ignes Aenean, Troia sub uno
<manil. astr. 4.25_25> Non euersa uiro fatis uicisset in ipsis?
<manil. astr. 4.26> Aut lupa proiectos nutrisset Martia fratres,
<manil. astr. 4.27> Roma casis enata foret, pecudumque magistri
<manil. astr. 4.28> In Capitolinos duxissent fulmina montes,
<manil. astr. 4.29> Includiue sua potuisset Iuppiter arce,
<manil. astr. 4.30_30> Captus et <a> captis orbis foret: igne sepulto
<manil. astr. 4.31> Vulneribus uictor repetisset Mucius urbem,
<manil. astr. 4.32> Solus et oppositis clausisset Horatius armis
<manil. astr. 4.33> Pontem urbemque simul, rupisset foedera uirgo,
<manil. astr. 4.34> Tresque sub unius fratres uirtute iacerent?
<manil. astr. 4.35_35> Nulla acies tantum uicit: pendebat ab uno
<manil. astr. 4.36> Roma uiro regnumque orbis sortita iacebat.
<manil. astr. 4.39_39> Postque tuos, Trasimenne, lacus Fabiumque morantem,
<manil. astr. 4.37_37> Quid referam Cannas admotaque moenibus arma
<manil. astr. 4.38> Varronemque fuga magnum, qua uincere posset,
<manil. astr. 4.40_40> Ac cepisse iugum uictae Carthaginis arces,
<manil. astr. 4.41> Seque ratum Hannibalem nostris cecidisse catenis
<manil. astr. 4.42> Exiliumque rei furtiua morte luisse?
<manil. astr. 4.43> Adde etiam Italicas acies Romamque suismet
<manil. astr. 4.44> Pugnantem membris, adice et ciuilia bella
<manil. astr. 4.45_45> Et Cimbrum in Mario Mariumque in carcere uictum.
<manil. astr. 4.46> Quod, consul totiens, exul, quod de exule consul
<manil. astr. 4.47> Adiacuit Libycis compar iactura ruinis
<manil. astr. 4.48> Eque crepidinibus cepit Carthaginis urbem,
<manil. astr. 4.49> Hoc, nisi fata darent, numquam fortuna tulisset.
<manil. astr. 4.50_50> Quis te Niliaco periturum litore, Magne,
<manil. astr. 4.51> Post uictas Mithridatis opes pelagusque receptum
<manil. astr. 4.52> Et tris emenso meritos ex orbe triumphos,
<manil. astr. 4.53> Cum te iam posses alium componere Magnum,
<manil. astr. 4.54> Crederet, ut corpus sepeliret naufragus ignis
<manil. astr. 4.55_55> Eiectaeque rogum facerent fragmenta carinae?
<manil. astr. 4.56> Quis tantum mutare potest sine numine fati?
<manil. astr. 4.57> Ille etiam caelo genitus caeloque receptus,
<manil. astr. 4.58> Cum bene compositis uictor ciuilibus armis
<manil. astr. 4.59> Iura togae regeret, totiens praedicta cauere
<manil. astr. 4.60_60> Vulnera non potuit: toto spectante senatu,
<manil. astr. 4.61> Indicium dextra retinens nomenque, cruore
<manil. astr. 4.62> Deleuit proprio, possent ut uincere fata.
<manil. astr. 4.63> Quid numerem euersas urbes regumque ruinas,
<manil. astr. 4.64> Inque rogo Croesum, Priamumque in litore truncum
<manil. astr. 4.65_65> Cui nec Troia rogus? quid Xerxen, maius et ipso
<manil. astr. 4.66> Naufragium pelago? quid capto sanguine regem
<manil. astr. 4.67> Romano impositum, raptosque ex ignibus ignes
<manil. astr. 4.68> Cedentemque uiro flammam qui templa ferebat?
<manil. astr. 4.69> Quot subitae ueniunt ualidorum in corpora mortes
<manil. astr. 4.70_70> Seque ipsae rursus fugiunt errantque per ignes!
<manil. astr. 4.71> Ex ipsis quidam elati rediere sepulcris,
<manil. astr. 4.72> Atque his uita duplex, illis uix contigit una.
<manil. astr. 4.73> Ecce leuis perimit morbus grauiorque remittit;
<manil. astr. 4.74> Succumbunt artes, rationis uincitur usus,
<manil. astr. 4.75_75> Cura nocet, cessare iuuat, mora saepe malorum
<manil. astr. 4.76> Dat causas; laeduntque cibi parcuntque uenena.
<manil. astr. 4.77> Degenerant nati patribus uincuntue parentes
<manil. astr. 4.78> Ingeniumque suum retinent; transitque per illum,
<manil. astr. 4.79> Ex illo Fortuna uenit. furit alter amore
<manil. astr. 4.80_80> Et pontum transnare potest uel uertere Troiam,
<manil. astr. 4.81> Alterius frons est scribendis legibus apta.
<manil. astr. 4.82> Ecce patrem nati perimunt natosque parentes
<manil. astr. 4.83> Mutuaque armati coeunt in uulnera fratres.
<manil. astr. 4.84> Non nostrum hoc bellum est; coguntur tanta mouere
<manil. astr. 4.85_85> Inque suas ferri poenas lacerandaque membra.
<manil. astr. 4.86> Quod Decios non omne tulit, non omne Camillos
<manil. astr. 4.87> Tempus et inuictum deuicta morte Catonem,
<manil. astr. 4.88> Materies in rem superat sed lege repugnat.
<manil. astr. 4.89> Et neque paupertas breuiores excipit annos
<manil. astr. 4.90_90> Nec sunt immensis opibus uenalia fata,
<manil. astr. 4.91> Sed rapit et sceptro funus Fortuna superbum
<manil. astr. 4.92> Indicitque rogum summis statuitque sepulcrum.
<manil. astr. 4.93> Quantum est hoc regnum, quod regibus imperat ipsis!
<manil. astr. 4.94> Quin etiam infelix uirtus et noxia felix,
<manil. astr. 4.95_95> Et male consultis pretium est, prudentia fallit;
<manil. astr. 4.96> Nec Fortuna probat causas, sequiturque merentis,
<manil. astr. 4.97> Sed uaga per cunctos nullo discrimine fertur.
<manil. astr. 4.98> Scilicet est aliud, quod nos cogatque regatque,
<manil. astr. 4.99> Maius, et in proprias ducat mortalia leges
<manil. astr. 4.100_100> Attribuatque suos ex se nascentibus annos
<manil. astr. 4.101> Fortunaeque uices. permiscet saepe ferarum
<manil. astr. 4.102> Corpora cum membris hominum: non serninis ille
<manil. astr. 4.103> Partus erit; quid enim nobis commune ferisque,
<manil. astr. 4.104> Quisue in portenti noxam peccarit adulter?
<manil. astr. 4.105_105> Astra nouant formas caelumque interserit ora.
<manil. astr. 4.106> Denique, si non est, fati cur traditur ordo,
<manil. astr. 4.107> Cunctaque temporibus certis uentura canuntur?
<manil. astr. 4.108> Nec tamen haec ratio facinus defendere pergit
<manil. astr. 4.109> Virtutemue suis fraudare in praemia donis.
<manil. astr. 4.110_110> Nam neque mortiferas quisquam minus oderit herbas
<manil. astr. 4.111> Quod non arbitrio ueniunt sed semine certo,
<manil. astr. 4.112> Gratia nec leuior tribuetur dulcibus escis
<manil. astr. 4.113> Quod natura dedit fruges, non ulla uoluntas.
<manil. astr. 4.114> Sic hominum meritis tanto fit gloria maior
<manil. astr. 4.115_115> Quod caelo gaudente uenit, rursusque nocentis
<manil. astr. 4.116> Oderimus magis in culpam poenasque creatos.
<manil. astr. 4.117> Nec refert scelus unde cadat, scelus esse fatendum.
<manil. astr. 4.118> Hoc quoque fatale est, sic ipsum expendere fatum.
<manil. astr. 4.119>(Quod quoniam docui, superest nunc ordine certo
<manil. astr. 4.120_120> Caelestis fabricare gradus, qui ducere flexo
<manil. astr. 4.121> Tramite pendentem ualeant ad sidera uatem)
<manil. astr. 4.122> Nunc tibi signorum mores summumque colorem
<manil. astr. 4.123> Et studia et uarias artes ex ordine reddam.
<manil. astr. 4.124> Diues fecundis Aries in uellera lanis
<manil. astr. 4.125_125> Exutusque nouis rursum, spem semper habebit,
<manil. astr. 4.126> Naufragiumque inter subitum censusque beatos
<manil. astr. 4.127> Crescendo cadet et uotis in damna feretur,
<manil. astr. 4.128> In uulgumque dabit fructus et mille per artes
<manil. astr. 4.129> Vellera diuersos ex se parientia quaestus:
<manil. astr. 4.130_130> Nunc glomerare rudis nunc rursus soluere lanas,
<manil. astr. 4.131> Nunc tenuare leui filo nunc ducere telas,
<manil. astr. 4.132> Nunc emere et uarias in quaestum uendere uestes,
<manil. astr. 4.133> Quis sine non poterant ullae subsistere gentes
<manil. astr. 4.134> Vel sine luxuria. tantum est opus, ipsa suismet
<manil. astr. 4.135_135> Adseruit Pallas manibus dignumque putauit,
<manil. astr. 4.136> Seque in Arachnaeo magnam putat esse triumpho.
<manil. astr. 4.137> Haec studia et similis dicet nascentibus artes,
<manil. astr. 4.138> Et dubia in trepido praecordia pectore finget
<manil. astr. 4.139> Seque sua semper cupientia uendere laude.
<manil. astr. 4.140_140> Taurus simplicibus dotabit rura colonis
<manil. astr. 4.141> Pacatisque labor ueniet; nec praemia laudis
<manil. astr. 4.142> Sed terrae tribuet partus. summittit in astris
<manil. astr. 4.143> Colla iugumque suis poscit ceruicibus ipse.
<manil. astr. 4.144> Ille suis Phoebi portat cum cornibus orbem,
<manil. astr. 4.145_145> Militiam indicit terris et segnia rura
<manil. astr. 4.146> In ueteres reuocat cultus, dux ipse laboris,
<manil. astr. 4.147> Nec iacet in sulcis soluitque in puluere pectus.
<manil. astr. 4.148> Serranos Curiosque tulit fascesque per arua
<manil. astr. 4.149> Tradidit, eque suo dictator uenit aratro,
<manil. astr. 4.150_150> Laudis amor tacitae; mentes et corpora tarda
<manil. astr. 4.151> Mole ualent, habitatque puer sub fronte Cupido.
<manil. astr. 4.152> Mollius e Geminis studium est et mitior aetas
<manil. astr. 4.153> Per uarios cantus modulataque uocibus ora
<manil. astr. 4.154> Et gracilis calamos et neruis insita uerba
<manil. astr. 4.155_155> Ingenitumque Bonum: labor est etiam ipsa uoluptas.
<manil. astr. 4.156> Arma procul lituosque uolunt tristemque senectam,
<manil. astr. 4.157> Otia et aeternam peragunt in amore iuuentam.
<manil. astr. 4.158> Inueniunt et in astra uias numerisque modisque
<manil. astr. 4.159> Consummant orbem postque ipsos sidera linquunt:
<manil. astr. 4.160_160> Natura ingenio minor est perque omnia seruit(==SERVIT).
<manil. astr. 4.161> In tot fecundi Gemini commenta feruntur.
<manil. astr. 4.162> Cancer ad ardentem fulgens in cardine metam,
<manil. astr. 4.163> Quam Phoebus summis reuocatus curribus ambit,
<manil. astr. 4.164> Articulum mundi retinet lucesque reflectit.
<manil. astr. 4.165_165> Ille tenax animi nullosque effusus in usus
<manil. astr. 4.166> Attribuit uarios quaestus artemque lucrorum:
<manil. astr. 4.167> Merce peregrina fortunam ferre per urbes
<manil. astr. 4.168> Et grauia annonae speculantem incendia uentis
<manil. astr. 4.169> Credere opes orbisque orbi bona uendere posse
<manil. astr. 4.170_170> Totque per ignotas commercia iungere terras
<manil. astr. 4.171> Atque alio sub sole nouas exquirere praedas
<manil. astr. 4.172> Et rerum pretio subitos componere census.
<manil. astr. 4.173> Nauigat et, celeris optando sortibus annos,
<manil. astr. 4.174> Dulcibus usuris brumae quoque tempora uendit.
<manil. astr. 4.175_175> Ingenium sollers suaque in compendia pugnax.
<manil. astr. 4.176> Quis dubitet, uasti quae sit natura Leonis
<manil. astr. 4.177> Quasque suo dictet signo nascentibus artes?
<manil. astr. 4.178> Ille nouas semper pugnas, noua bella ferarum
<manil. astr. 4.179> Apparat, et spolio uiuit pecorumque rapinis;
<manil. astr. 4.180_180> Hos habet hoc studium, postis ornare superbos
<manil. astr. 4.181> Pellibus et captas domibus praefigere praedas
<manil. astr. 4.182> Et pacare metu siluas et uincere uictas.
<manil. astr. 4.183> Sunt quorum similis animos nec moenia frenent,
<manil. astr. 4.184> Sed pecudum membris media grassentur in urbe
<manil. astr. 4.185_185> Et laceros artus suspendant fronte tabernae
<manil. astr. 4.186> Luxuriaeque parent caedem mortesque lucrentur.
<manil. astr. 4.187> Ingenium ad subitas iras facilisque recessus
<manil. astr. 4.188> Aequale et puro sententia pectore simplex.
<manil. astr. 4.189> At quibus Erigone dixit nascentibus aeuum,
<manil. astr. 4.190_190> Ora magisterio uestesque coercita Virgo,
<manil. astr. 4.191> Ad studium ducet mores et pectora doctis
<manil. astr. 4.192> Artibus instituet, nec tam compendia census
<manil. astr. 4.193> Quam causas uiresque dabit perquirere rerum.
<manil. astr. 4.194> Illa decus linguae faciet regnumque loquendi
<manil. astr. 4.195_195> Atque oculos mentis, qui possint cernere cuncta
<manil. astr. 4.196> Quamuis occultis naturae condita causis.
<manil. astr. 4.197> Hinc et scriptor erit uelox, cui littera uerbum est
<manil. astr. 4.198> Quique notis linguam superet cursimque loquentis
<manil. astr. 4.199> Excipiat longas noua per compendia uoces.
<manil. astr. 4.200_200> In uitio bona sunt: teneros pudor impedit annos,
<manil. astr. 4.201> Magnaque naturae cohibendo munera frenat
<manil. astr. 4.202> Nec fecundus erit (quid mirum in uirgine?) partus.
<manil. astr. 4.203> Librantes noctem Chelae cum tempore lucis
<manil. astr. 4.204> Per noua maturi post annum munera Bacchi
<manil. astr. 4.205_205> Mensurae tribuent usus ac pondera rerum
<manil. astr. 4.206> Et Palamedeis certantem uiribus ortum,
<manil. astr. 4.207> Qui primus numeros rebus, qui nomina summis
<manil. astr. 4.208> Imposuit certumque modum propriasque figuras.
<manil. astr. 4.209> Hic etiam legum tabulas et condita iura
<manil. astr. 4.210_210> Nouerit atque notis leuibus pendentia uerba,
<manil. astr. 4.211> Et licitum sciet, et uetitum quae poena sequatur,
<manil. astr. 4.212> Perpetuus populi priuato in limine praetor.
<manil. astr. 4.213> Non allo potius genitus sit Seruius astro,
<manil. astr. 4.214> Qui leges etiam posuit, cum iura retexit.
<manil. astr. 4.215_215> Denique, in ambiguo fuerit quodcumque locatum
<manil. astr. 4.216> Et rectoris egens, diriment examina Librae.
<manil. astr. 4.217> Scorpios armata uiolenta cuspide cauda,
<manil. astr. 4.218> Qua, sua cum Phoebi currum per sidera ducit,
<manil. astr. 4.219> Rimatur terras et sulcis semina miscet,
<manil. astr. 4.220_220> In bellum ardentis animos et Martia castra
<manil. astr. 4.221> Efficit et multo gaudentem sanguine ciuem
<manil. astr. 4.222> Nec praeda quam caede magis. quin ipsa sub armis
<manil. astr. 4.223> Pax agitur: capiunt saltus siluasque peragrant,
<manil. astr. 4.224> Nunc hominum, nunc bella gerunt uiolenta ferarum,
<manil. astr. 4.225_225> Nunc caput in mortem uendunt et funus harenae,
<manil. astr. 4.226> Atque hostem sibi quisque parat, cum bella quiescunt.
<manil. astr. 4.227> Sunt quibus et simulacra placent et ludus in armis
<manil. astr. 4.228>(Tantus amor pugnae), discuntque per otia bellum
<manil. astr. 4.229> Et quodcumque pari studium producitur ante.
<manil. astr. 4.230_230> At, quibus in bifero Centauri corpore sots est
<manil. astr. 4.231> Nascendi concessa, libet subiungere currus,
<manil. astr. 4.232> Ardentis et equos ad mollia ducere frena
<manil. astr. 4.233> Et totis armenta sequi pascentia campis,
<manil. astr. 4.234> Quadrupedum omne genus positis domitare magistris,
<manil. astr. 4.235_235> Exorare tigres rabiemque auferre leoni
<manil. astr. 4.236> Cumque elephante loqui tantamque aptare loquendo
<manil. astr. 4.237> Artibus humanis uaria ad spectacula molem.
<manil. astr. 4.238> Quippe ferae mixtum est hominis per sidera corpus
<manil. astr. 4.239> Impositumque manet, quocirca regnat in illas.
<manil. astr. 4.240_240> Quodque intenta gerit curuato spicula cornu,
<manil. astr. 4.241> Et neruos tribuit membris et acumina cordi
<manil. astr. 4.242> Et celeris motus nec delassabile pectus.
<manil. astr. 4.243> Vesta tuos, Capricorne, touet penetralibus ignes:
<manil. astr. 4.244> Hinc artes studiumque trahis. nam quidquid in usus
<manil. astr. 4.245_245> Ignis eget poscitque nouas ad munera flammas
<manil. astr. 4.246> Sub te censendum est. scrutari caeca metalla,
<manil. astr. 4.247> Depositas et opes terrarum exurere uenis,
<manil. astr. 4.248> Materiamque manu certam duplicare per artem,
<manil. astr. 4.249> Quidquid et argento fabricetur, quidquid et auro.
<manil. astr. 4.250_250> Quod ferrum calidi soluant atque aera camini
<manil. astr. 4.251> Consummentque foci Cererem, tua munera surgent.
<manil. astr. 4.252> Addis et in uestes studium mercemque fugantem
<manil. astr. 4.253> Frigora, brumalem seruans per saecula sortem,
<manil. astr. 4.254> Qua retrahis ductas summa ad fastigia noctes
<manil. astr. 4.255_255> Nascentemque facis reuocatis lucibus annum.
<manil. astr. 4.256> Hinc et mobilitas rerum, mutataque saepe
<manil. astr. 4.257> Mens natat; et Veneri mixto cum crimine seruit(==SERVIT)
<manil. astr. 4.258> Pars prior, at melior iuncto sub pisce senecta est.
<manil. astr. 4.259> Ille quoque, inflexa fontem qui proicit urna,
<manil. astr. 4.260_260> Cognatas tribuit iuuenalis Aquarius artes:
<manil. astr. 4.261> Cernere sub terris undas, inducere terris,
<manil. astr. 4.262> Ipsaque conuersis aspergere fluctibus astra
<manil. astr. 4.263> Litoribusque nouis per luxum inludere ponto
<manil. astr. 4.264> Et uarios fabricare lacus et flumina ficta
<manil. astr. 4.265_265> Et peregrinantis domibus sospendere riuos.
<manil. astr. 4.266> Mille sub hoc habitant artes, quas temperat unda,
<manil. astr. 4.269_269> Quae, per aquas, ueniunt operum, fontesque sequuntur.
<manil. astr. 4.267_267> Quippe etiam mundi faciem sedesque mouebit
<manil. astr. 4.268> Sidereas caelumque nouum uersabit in orbem.
<manil. astr. 4.270_270> Mite genus dulcesque fluunt a sidere partus,
<manil. astr. 4.271> Pectora nec sordent; faciles in damna feruntur;
<manil. astr. 4.272> Nec dest nec superest census. sic profluit urna.
<manil. astr. 4.273> Vltima quos gemini producunt sidera Pisces,
<manil. astr. 4.274> His erit in pontum studium, uitamque profundo
<manil. astr. 4.275_275> Credent et puppes aut puppibus arma parabunt,
<manil. astr. 4.276> Quidquid et in proprios pelagus desiderat usus.
<manil. astr. 4.277> Innumerae ueniunt artes: uix nomina rebus
<manil. astr. 4.278> Sufficiunt, tot sunt paruae quoque membra carinae.
<manil. astr. 4.279> Adde gubernandi studium, peruenit in astra
<manil. astr. 4.280_280> Et pontum caelo uincit. et nouerit orbem
<manil. astr. 4.281> Fluminaque et portus, mundum uentosque, necesse est
<manil. astr. 4.282> Iamque huc atque illuc agilem conuertere clauum
<manil. astr. 4.283> Et frenare ratem fluctusque effundere rector,
<manil. astr. 4.284> Aut remis agere et lentas inflectere tonsas.
<manil. astr. 4.285_285> Quin placidum ductis euerrere retibus aequor
<manil. astr. 4.286> Litoribusque suis populos exponere captos
<manil. astr. 4.287> Aut uncos celare cibis aut carcere fraudem,
<manil. astr. 4.288> Naualis etiam pugnas, pendentia bella,
<manil. astr. 4.289> Attribuunt pelagique infectos sanguine fluctus.
<manil. astr. 4.290_290> Fecundum genus est natis et amica uoluptas
<manil. astr. 4.291> Et celeres motus mutataque cuncta per aeuum.
<manil. astr. 4.292> Hos tribuunt mores atque has nascentibus artes
<manil. astr. 4.293> Bis sex materia propria pollentia signa.
<manil. astr. 4.294> Sed nihil in semet totum ualet: omnia uires
<manil. astr. 4.295_295> Cum certis sociant signis sub partibus aequis
<manil. astr. 4.296> Et uelut hospitio mundi commercia iungunt
<manil. astr. 4.297> Conceduntque suas partes retinentibus astris.
<manil. astr. 4.298> Quam partem Graiae dixere decanica gentes.
<manil. astr. 4.299> A numero nomen positum est, quod partibus astra
<manil. astr. 4.300_300> Condita tricenis triplici sub sorte feruntur
<manil. astr. 4.301> Et tribuunt denas in se coeuntibus astris
<manil. astr. 4.302> Inque uicem ternis habitantur sidera signis.
<manil. astr. 4.303> Sic altis natura manet consaepta tenebris
<manil. astr. 4.304> Et uerum in caeco est multaque ambagine rerum;
<manil. astr. 4.305_305> Nec breuis est usus nec amat compendia caelum,
<manil. astr. 4.306> Verum aliis alia opposita est et fallit imago
<manil. astr. 4.307> Mentiturque suas uires et nomina celat.
<manil. astr. 4.308> Quae tibi non oculis, alta sed mente fuganda est
<manil. astr. 4.309> Caligo, penitusque deus, non fronte, notandus.
<manil. astr. 4.310_310> Nunc quae sint coniuncta quibus quoue ordine reddarn,
<manil. astr. 4.311> Ne lateant aliae uires aliena per astra.
<manil. astr. 4.312> Namque Aries primam partem sibi uindicat ipsi,
<manil. astr. 4.313> Altera sors Tauro, Geminis pars tertia cedit.
<manil. astr. 4.314> Sic inter trina et diuisum dicitur astrum
<manil. astr. 4.315_315> Totque dabit uires dominus quotcumque recepit.
<manil. astr. 4.316> Diuersa in Tauro ratio est, nec parte sub ulla
<manil. astr. 4.317> Censetur: Cancro primam mediamque Leoni,
<manil. astr. 4.318> Extremam Erigonae tribuit, Natura per astrum
<manil. astr. 4.319> Stat tamen et proprias miscet per singula uires.
<manil. astr. 4.320_320> Libra decem partes Geminorum prima capessit,
<manil. astr. 4.321> Scorpios adiunctas; Centauri tertia pars est,
<manil. astr. 4.322> Nec quicquam numero discernitur, ordine cedit.
<manil. astr. 4.323> Cancer in aduersum Capricorni derigit astrum
<manil. astr. 4.324> Bis quinas primum partes, dignatus in illo
<manil. astr. 4.325_325> Temporis articulo sub quo censetur et ipse,
<manil. astr. 4.326> Quod facit aequalis luces brumalibus umbris
<manil. astr. 4.327> Cognatamque gerit diuerso in cardine legem;
<manil. astr. 4.328> Alterius partis perfundit Aquarius ignes,
<manil. astr. 4.329> Quem subeunt Pisces extremo sidere Cancri.
<manil. astr. 4.330_330> At Leo consortis meminit sub lege trigoni
<manil. astr. 4.331> Lanigerumque ducem recipit Taurumque quadrato
<manil. astr. 4.332> Coniunctum sibi; sub Geminis pars tertia fertur:
<manil. astr. 4.333> Hos quoque contingit per senos linea flexus.
<manil. astr. 4.334> Praecipuum Erigone Cancro concedit honorem
<manil. astr. 4.335_335> Cui primam tribuit partem; uicina relicta est
<manil. astr. 4.336> Vicino, Nemeaee, tibi; pars ipsius una est
<manil. astr. 4.337> Quae fastidito concessa est iure potiri.
<manil. astr. 4.338> Sed Libra exemplo gaudet, pariterque regentem
<manil. astr. 4.339> Noctes atque dies diuerso in tempore secum
<manil. astr. 4.340_340> Lanigerum sequitur: ueris iuga temperat ille,
<manil. astr. 4.341> Haec autumnalis componit lancibus horas:
<manil. astr. 4.342> Nulli concedit primam, traditque sequenti
<manil. astr. 4.343> Vicinam partem; Centauri tertia summa est.
<manil. astr. 4.344> Scorpios in prima Capricornum parte locauit,
<manil. astr. 4.345_345> Alterius dominum fecit cui nomen ab undis,
<manil. astr. 4.346> Extremas uoluit(==VOLUIT) partes sub Piscibus esse.
<manil. astr. 4.347> At qui contento minitatur spicula neruo
<manil. astr. 4.348> Lanigero primas tradit sub iure trigoni
<manil. astr. 4.349> Et medias Tauro partes Geminisque supremas.
<manil. astr. 4.350_350> Nec manet ingrati Capricornus crimine turpis
<manil. astr. 4.351> Sed munus reddit Cancro recipitque receptus
<manil. astr. 4.352> Principiumque sui donat; coniuncta Leonis
<manil. astr. 4.353> Regna ferunt, summas partes et Virginis esse.
<manil. astr. 4.354> Fontibus aeternis gaudens urnaque fluenti
<manil. astr. 4.355_355> Iura sui Librae permittit prima regenda,
<manil. astr. 4.356> Haerentisque decem partes Nepa uindicat ipsi;
<manil. astr. 4.357> Summas Centaurus retinet iuuenale per antrum.
<manil. astr. 4.358> Iam superant gemini Pisces, qui sidera claudunt.
<manil. astr. 4.359> Lanigero primos tradunt in finibus usus,
<manil. astr. 4.360_360> Perque decem medias partes tu, Taure, receptus;
<manil. astr. 4.361> Quod superest, ipsi sumunt, utque orbe feruntur
<manil. astr. 4.362> Extremo sic et sortis pars ultima cedit.
<manil. astr. 4.363> Haec ratio retegit latitantis robora mundi
<manil. astr. 4.364> In plurisque modos repetitaque nomina caelum
<manil. astr. 4.365_365> Diuidit et melius sociat, quo saepius, orbem.
<manil. astr. 4.366> Nec tua sub titulis fallantur pectora notis:
<manil. astr. 4.367> Dissimulant, non ostendunt mortalibus astra.
<manil. astr. 4.368> Altius est acies animi mittenda sagacis
<manil. astr. 4.369> Inque alio quaerendum aliud iunctisque sequendum
<manil. astr. 4.370_370> Viribus; et, cuius signi quis parte creatur,
<manil. astr. 4.371> Eius habet mores atque illo nascitur astro,
<manil. astr. 4.372> Talis per denas sortes natura feretur.
<manil. astr. 4.373> Testis erit uarius sub eodem sidere fetus,
<manil. astr. 4.374> Quodque in tam multis animantum milibus uno
<manil. astr. 4.375_375> Quae ueniunt signo, tot sunt, quot corpora, mores,
<manil. astr. 4.376> Et genus externum referunt aliena per astra,
<manil. astr. 4.377> Confusique fluunt partus hominum atque ferarum.
<manil. astr. 4.378> Scilicet in partis iunguntur condita plures
<manil. astr. 4.379> Diuersasque ferunt proprio sub nomine leges.
<manil. astr. 4.380_380> Nec tantum lanas Aries nec Taurus aratra
<manil. astr. 4.381> Nec Gemini Musas nec merces Cancer amabit,
<manil. astr. 4.382> Nec Leo uenator ueniet nec Virgo magistra,
<manil. astr. 4.383> Mensuris aut Libra potens aut Scorpios armis
<manil. astr. 4.384> Centaurusque feris, igni Capricornus et undis
<manil. astr. 4.385_385> Ipse suis Iuuenis geminique per aequora Pisces;
<manil. astr. 4.386> Mixta sed in pluris sociantur sidera uires.
<manil. astr. 4.387>"Multum" inquis "tenuemque iubes me ferre laborem,
<manil. astr. 4.388> Rursus et in magna mergis caligine mentem,
<manil. astr. 4.389> Cernere cum facili lucem ratione uiderer."
<manil. astr. 4.390_390> Quod quaeris, deus est: conaris scandere caelum
<manil. astr. 4.391> Fataque fatali genitus cognoscere lege
<manil. astr. 4.392> Et transire tuum pectus mundoque potiri.
<manil. astr. 4.393> Pro pretio labor est nec sunt immunia tanta,
<manil. astr. 4.394> Ne mirere uiae Plexus rerumque catenas.
<manil. astr. 4.395_395> Admitti potuisse sat est: sint cetera nostra.
<manil. astr. 4.396> At nisi perfossis fugiet to montibus aurum,
<manil. astr. 4.397> Obstabitque suis opibus super addita tellus.
<manil. astr. 4.398> Vt ueniant gemmae, totus transibitur orbis,
<manil. astr. 4.399> Nec lapidum pretio pelagus cepisse pigebit.
<manil. astr. 4.400_400> Annua solliciti consument uota coloni,
<manil. astr. 4.401> Et quantae mercedis erunt fallacia rura!
<manil. astr. 4.402> Quaeremus lucrum naui Martemque sequemur
<manil. astr. 4.403> In praedas. pudeat tanto bona uelle caduca.
<manil. astr. 4.404> Luxuriae quoque militia est, uigilatque ruinis
<manil. astr. 4.405_405> Venter, et, ut pereat, suspirant saepe nepotes.
<manil. astr. 4.406> Quid caelo dabimus? Quantum est, quo ueneat omne?
<manil. astr. 4.407> Impendendus homo est, deus esse ut possit in ipso.
<manil. astr. 4.408> Hac tibi nascentum mores sunt lege notandi.
<manil. astr. 4.409> Nec satin est signis dominantia discere signa
<manil. astr. 4.410_410> Per denos numeros et quae sint insita cuique;
<manil. astr. 4.411> Sed proprias partes ipsas spectare memento
<manil. astr. 4.412> Vel glacie rigidas uel quas exusserit ignis,
<manil. astr. 4.413> Et sterilis in utroque tamen, quas largior umor
<manil. astr. 4.414> Quasue minor iusto uitiat. namque omnia mixtis
<manil. astr. 4.415_415> Viribus et uario consurgunt sidera textu.
<manil. astr. 4.416> Est aequale nihil. terrenos aspice tractus
<manil. astr. 4.417> Et maris et notis fugientia flumina ripis:
<manil. astr. 4.418> Crimen ubique frequens et laudi noxia iuncta est.
<manil. astr. 4.419> Sic sterilis tellus laetis interuenit aruis
<manil. astr. 4.420_420> Ac subito rumpit paruo discrimine foedus;
<manil. astr. 4.421> Et modo portus erat pelagi iam uasta charybdis,
<manil. astr. 4.422> Laudatique cadit post paulum gratia ponti;
<manil. astr. 4.423> Et nunc per scopulos, nunc campis labitur amnis,
<manil. astr. 4.424> Et, faciens iter aut quaerens, curritue reditue.
<manil. astr. 4.425_425> Sic etiam caeli partes uariantur in astris:
<manil. astr. 4.426> Vt signum a signo, sic a se discrepat ipsum
<manil. astr. 4.427> Momentoque negat uires usumque salubrem,
<manil. astr. 4.428> Quodque per has geritur partes sine fruge creatur
<manil. astr. 4.429> Aut cadit aut multis sentit bona mixta querellis.
<manil. astr. 4.430_430> Hae mihi signandae proprio sunt carmine partes.
<manil. astr. 4.431> Sed quis tot numeros totiens sub lege referre,
<manil. astr. 4.432> Tot partes iterate queat, tot dicere summas,
<manil. astr. 4.433> Perque paris causas faciem mutare loquendi?
<manil. astr. 4.434> Incidimus in uerba; piget. si gratia derit,
<manil. astr. 4.435_435> In uanumque labor cedit quem despicit auris.
<manil. astr. 4.436> Sed mihi per carmen fatalia Tura ferenti
<manil. astr. 4.437> Et sacros caeli motus ad iussa loquendum est,
<manil. astr. 4.438> Nec fingenda datur, tantum monstranda figura.
<manil. astr. 4.439> Ostendisse deum nimis est: dabit ipse sibimet
<manil. astr. 4.440_440> Pondera. nec fas est uerbis suspendere mundum:
<manil. astr. 4.441> Rebus erit maior. nec parua est gratia nostri
<manil. astr. 4.442> Oris, si tantum poterit signare cauenda.
<manil. astr. 4.443> Accipe damnandae quae sint per sidera partes.
<manil. astr. 4.444> Lanigeri pars quarta nocet nec sexta salubris;
<manil. astr. 4.445_445> Septima par illi ac decima est decimaeque secunda
<manil. astr. 4.446> Quaeque duas duplicant summas septemque nouemque;
<manil. astr. 4.447> Vnaque uiginti numeris pars addita laedit
<manil. astr. 4.448> Et quinta et duram consummans septima partem.
<manil. astr. 4.449> Tauri nona mala est, similis quoi tertia pars est
<manil. astr. 4.450_450> Post decimam nec non decimae pars septima iuncta;
<manil. astr. 4.451> Bisque undena notans et bis duodena noce tes
<manil. astr. 4.452> Quaeque decem trisque ingeminat fraudatque duobus
<manil. astr. 4.453> Triginta numeros et tu, tricesima summa, es.
<manil. astr. 4.454> Pestifera in Geminis pars prima et tertia signi,
<manil. astr. 4.455_455> Septima non melior, ter quintae noxia par est,
<manil. astr. 4.456> Vnaque bis denis breuior nocet unaque maior,
<manil. astr. 4.457> Et similis noxae ueniet uicesima quinta
<manil. astr. 4.458> Cumque duae subeunt uel cum se quattuor addunt.
<manil. astr. 4.459> Nec Cancri prima immunis nec tertia pars est
<manil. astr. 4.460_460> Nec sexta; octaua est similis, decimaque peracta
<manil. astr. 4.461> Prima rapit, nec ter quintae clementior usus;
<manil. astr. 4.462> Septima post decimam luctum et uicesima portat
<manil. astr. 4.463> Et quinta accedens et septima nonaque summa.
<manil. astr. 4.464> Tu quoque contactu primo, Nemeaee, timendus,
<manil. astr. 4.465_465> Et quarta sub parte premis; bis quinta salubri
<manil. astr. 4.466> Terque caret caelo, uicesima et altera laedit,
<manil. astr. 4.467> Et tribus adpositis uitium est totidemque secutis,
<manil. astr. 4.468> Vltima nec prima melior tricesima pars est.
<manil. astr. 4.469> Erigones nec pars prima est nec sexta nec una
<manil. astr. 4.470_470> Ad decimam nec quarta nec octaua utilis umquam;
<manil. astr. 4.471> Proxima uiginti numeris et quarta timenda est,
<manil. astr. 4.472> Et quae ter decimam claudit sors ultima partem.
<manil. astr. 4.473> Et quinta in Chelis et septima inutilis pars(==ASTRI) est,
<manil. astr. 4.474> Tertia et undecimae decimaeque est septima iuncta
<manil. astr. 4.475_475> Quartaque bis denis actis et septima et ambae
<manil. astr. 4.476> Quae numerum claudunt nona et tricesima partes.
<manil. astr. 4.477> Scorpios in prima reus est, cui tertia par est
<manil. astr. 4.478> Et sexta et decima et quae ter tibi quinta notatur,
<manil. astr. 4.479> Vndecimam geminans et quae uicesima quinta est
<manil. astr. 4.480_480> Octauoque manet numero nonumque capessit.
<manil. astr. 4.481> Si te fata sinant, quartam ne selige partem
<manil. astr. 4.482> Centauri; fuge et octauam; bis sexque peractis,
<manil. astr. 4.483> Octo bis aut denis, metuendus dicitur aer,
<manil. astr. 4.484> Cumque iterum duodena refert aut terna decemque
<manil. astr. 4.485_485> Aut septena quater, uel cum ter dena figurat.
<manil. astr. 4.486> Nec pars optanda est Capricorni septima; nona
<manil. astr. 4.487> Consentit decimamque sequens quarn tertia signat
<manil. astr. 4.488> Et tribus aut una quae te, uicesima, fraudat
<manil. astr. 4.489> Quaeue auget quinto numero uel septima fertur.
<manil. astr. 4.490_490> Damnanda est decimae succedens prima peractae
<manil. astr. 4.491> Tertiaque et quinta et numero quae condita nono est
<manil. astr. 4.492> Et post uiginti prima et uicesima quinta
<manil. astr. 4.493> Cumque illa quartam accumulans uicesima nona.
<manil. astr. 4.494> Tertia per geminos et quinta et septima Pisces,
<manil. astr. 4.495_495> Vndecima et decimae metuenda est septima iuncta;
<manil. astr. 4.496> Et quinta in quinos numeros reuocata duasque
<manil. astr. 4.497> Accipiens ultra summas metuenda feretur.
<manil. astr. 4.498> Hae partes sterilem ducunt et frigore et igni
<manil. astr. 4.499> Aera uel sicco uel quod superauerit umor,
<manil. astr. 4.500_500> Si rapidus Mauors ignes iaculatur in illum
<manil. astr. 4.501> Saturnusue suam glaciem Phoebusue calores.
<manil. astr. 4.502> Nec te perceptis signorum cura relinquat
<manil. astr. 4.503> Partibus: in tempus quaedam mutantur, et ortu
<manil. astr. 4.504> Accipiunt proprias uires ultraque remittunt.
<manil. astr. 4.505_505> Namque, ubi se summis Aries extollet ab undis
<manil. astr. 4.506> Et ceruice prior flexa quam cornibus ibit,
<manil. astr. 4.507> Non contenta suo generabit pectora censu
<manil. astr. 4.508> Et dabit in praedas animos soluetque pudorem:
<manil. astr. 4.509> Tantum audere iuuat. sic ipse in cornua fertur
<manil. astr. 4.510_510> Et ruet ut uincat. non illos sedibus isdem
<manil. astr. 4.511> Mollia per placidas delectant otia curas,
<manil. astr. 4.512> Sed iuuat ignotas semper transire per urbes
<manil. astr. 4.513> Scrutarique nouum pelagus totius et esse
<manil. astr. 4.514> Orbis in hospitio. testis tibi Laniger ipse,
<manil. astr. 4.515_515> Cum uitreum findens aurauit uellere pontum
<manil. astr. 4.516> Orbatumque sua Phrixum per fata sorore
<manil. astr. 4.517> Phasidos ad ripas et Colchida tergore uexit.
<manil. astr. 4.518> At, quos prima creant nascentis sidera Tauri,
<manil. astr. 4.519> Feminei iaceant. nec longe causa petenda est,
<manil. astr. 4.520_520> Si modo per causas naturam quaerere fas est:
<manil. astr. 4.521> Auersus uenit in caelum diuesque puellis,
<manil. astr. 4.522> Pleiadum paruo referens glomeramine sidus.
<manil. astr. 4.523> Accedunt et ruris open, propriaque iuuencum
<manil. astr. 4.524> Dote per inuersos exornat uomere campos.
<manil. astr. 4.525_525> Sed, Geminos aequa cum profert unda tegitque
<manil. astr. 4.526> Parte, dabit studia et doctas producet ad artes.
<manil. astr. 4.527> Nec triste ingenium sed dulci tincta lepore
<manil. astr. 4.528> Corda creat, uocisque bonis citharaeque sonantis
<manil. astr. 4.529> Instruit, et dotes Salium cum pectore iungit.
<manil. astr. 4.530_530> At, niger obscura Cancer cum nube feretur,
<manil. astr. 4.531> Qua uelut exustus Phoebeis ignibus ignis
<manil. astr. 4.532> Defuit et multa fuscat caligine sidus,
<manil. astr. 4.533> Lumina deficient partus, geminamque creatis
<manil. astr. 4.534> Mortem fata dabunt: se quisque et uiuit et effert.
<manil. astr. 4.535_535> Sicui per summas auidus produxerit undas
<manil. astr. 4.536> Ora Leo et scandat malis hiscentibus orbem,
<manil. astr. 4.537> Ille patri natisque reus, quas ceperit ipse,
<manil. astr. 4.538> Non legabit opes, censumque immerget in ipso.
<manil. astr. 4.539> Tanta fames animumque cibi tam dira cupido
<manil. astr. 4.540_540> Corripit, ut capiat semet nec compleat umquam,
<manil. astr. 4.541> Inque epulas funus reuocet pretiumque sepulcri.
<manil. astr. 4.542> Erigone surgens, quae rexit saecula prisca
<manil. astr. 4.543> Iustitia rursusque eadem labentia fugit,
<manil. astr. 4.544> Alta per imperium tribuit fastigia summum,
<manil. astr. 4.545_545> Rectoremque dabit legum iurisque sacrati
<manil. astr. 4.546> Sancta pudicitia diuorum templa colentem.
<manil. astr. 4.547> Sed, cum autumnales coeperunt surgere Chelae,
<manil. astr. 4.548> Felix aequato genitus sub pondere Librae.
<manil. astr. 4.549> Iudex examen sistet uitaeque necisque
<manil. astr. 4.550_550> Imponetque iugum terris legesque rogabit.
<manil. astr. 4.551> Illum urbes et regna trement nutuque regentur
<manil. astr. 4.552> Vnius et caeli post terras iura manebunt.
<manil. astr. 4.553> Scorpios extremae cum tollet lumina caudae,
<manil. astr. 4.554> Siquis erit stellis tunc suffragantibus ortus,
<manil. astr. 4.555_555> Vrbibus augebit terras iunctisque iuuencis
<manil. astr. 4.556> Moenia succinctus curuo describet aratro,
<manil. astr. 4.557> Aut sternet positas urbes inque arua reducet
<manil. astr. 4.558> Oppida et in domibus maturas reddet aristas.
<manil. astr. 4.559> Tanta erit et uirtus et cum uirtute potestas.
<manil. astr. 4.560_560> Nec non Arcitenens, prima cum ceste resurgit,
<manil. astr. 4.561> Pectora clara dabit bello, magnisque triumphis
<manil. astr. 4.562> Conspicuum patrias uictorem ducet ad arces,
<manil. astr. 4.563> Altaque nunc statuet nunc idem moenia uertet.
<manil. astr. 4.564> Sed nimium indulgens rebus Fortuna secundis
<manil. astr. 4.565_565> Inuidet in facie saeuitque asperrima fronti.
<manil. astr. 4.566> Horrendus bello Trebiam Cannasque lacumque
<manil. astr. 4.567> Ante fugam tali pensabat imagine uictor,
<manil. astr. 4.568> Vltimus in caudae Capricornus acumine summo
<manil. astr. 4.569> Militiam in ponto dictat puppisque colendae
<manil. astr. 4.570_570> Dura ministeria et uitae discrimen in aestu.
<manil. astr. 4.571> Quod si quem sanctumque uelis castumque probumque
<manil. astr. 4.572> Hic tibi nascetur cum primes Aquarius exit.
<manil. astr. 4.573> Ne uelit et primos animus procedere Pisces,
<manil. astr. 4.574> Garrulitas odiosa datur linguaeque mouentur,
<manil. astr. 4.575_575> Verba maligna nouas mutantes semper ad aures
<manil. astr. 4.576> Crimina per populum populi ferre ore bilingui.
<manil. astr. 4.577> Nulla fides Merit natis, sed summa libido
<manil. astr. 4.578> Ardentem medios animum iubet ire per ignes.
<manil. astr. 4.579> Scilicet in piscem sese Cytherea nouauit,
<manil. astr. 4.580_580> Cum Babyloniacas summersa profugit in undas
<manil. astr. 4.581> Anguipedem alatos umeros Typhona ferentem,
<manil. astr. 4.582> Inseruitque(==INSERUITQVE) suos squamosis Piscibus ignes.
<manil. astr. 4.583> Nec solus fuerit geminis sub Piscibus ortus:
<manil. astr. 4.584> Frater erit dulcisue soror, materue duorum.
<manil. astr. 4.585_585> Nunc age diuersis dominantia sidera terris
<manil. astr. 4.586> Percipe. sed summa est rerum referenda figura.
<manil. astr. 4.587> Quattuor in partes caeli discribitur orbis,
<manil. astr. 4.588> Nascentem lapsumque diem mediosque calores
<manil. astr. 4.589> Teque, Helice. totidem uenti de partibus isdem
<manil. astr. 4.590_590> Erumpunt secumque gerunt per inania bella.
<manil. astr. 4.591> Asper ab axe ruit Boreas, fugit Eurus ab ortu,
<manil. astr. 4.592> Auster amat medium solem Zephyrusque profectum.
<manil. astr. 4.593> Hos inter binae mediis e partibus aurae
<manil. astr. 4.594> Exspirant similis mutato nomine flatus.
<manil. astr. 4.595_595> Ipsa natat tellus pelagi lustrata corona
<manil. astr. 4.596> Cingentis medium liquidis amplexibus orbem,
<manil. astr. 4.597> Inque sinus pontum recipit, qui uespere ab atro
<manil. astr. 4.598> Admissus dextra Numidas Libyamque calentem
<manil. astr. 4.599> Alluit et magnae quondam Carthaginis arces,
<manil. astr. 4.600_600> Litoraque in Syrtes reuocans sinuata uadosas
<manil. astr. 4.601> Rursum usque ad Nilum derectis fluctibus exit.
<manil. astr. 4.602> Laeua freti caedunt Hispanas aequora gentes
<manil. astr. 4.603> Teque in uicinis haerentem, Gallia, terris
<manil. astr. 4.604> Italiaeque urbes dextram sinuantis in undam
<manil. astr. 4.605_605> Vsque canes ad,Scylla, tuos auidamque Charybdin.
<manil. astr. 4.606> Hac ubi se primum porta mare fudit, aperto)
<manil. astr. 4.607> Enatat Ionio laxasque uagatur in undas
<manil. astr. 4.608> Et prius in laeuam se fundens circuit omnem
<manil. astr. 4.609> Italiam, Hadriaco mutatum nomina ponto,
<manil. astr. 4.610_610> Eridanique bibit fluctus; secat aequore bellum
<manil. astr. 4.611> Illyricum, Epirurnque lauat claramque Corinthum
<manil. astr. 4.612> Et Peloponnesi patulas circumuolat oras;
<manil. astr. 4.613> Rursus et in laeuum refluit uastoque recessu
<manil. astr. 4.614> Thessaliae fines et Achaica praeterit arua.
<manil. astr. 4.615_615> Hinc penitus iuuenisque fretum mersaeque puellae
<manil. astr. 4.616> Truditur inuitum, faucesque Propontidos artas
<manil. astr. 4.617> Euxino iniungit ponto Maeotis et undis,
<manil. astr. 4.618> Quae tergo coniuncta manet fontemque ministrat.
<manil. astr. 4.619> Inde ubi in angustas reuocatus nauita fauces
<manil. astr. 4.620_620> Hellespontiacis iterum se fluctibus effert,
<manil. astr. 4.621> Icarium Aegaeumque secat laeuaque nitentis
<manil. astr. 4.622> Miratur populos Asiae totidemque tropaea
<manil. astr. 4.623> Quot loca et innumeras gentes Taurumque minantem
<manil. astr. 4.624> Fluctibus et Cilicum populos Syriamque perustam
<manil. astr. 4.625_625> Ingentique sinu fugientis aequora terras,
<manil. astr. 4.626> Donec in Aegyptum redeunt curuata per undas
<manil. astr. 4.627> Litora Niliacis iterum morientia ripis.
<manil. astr. 4.628> Haec medium terris circumdat linea pontum
<manil. astr. 4.629> Atque his undarum tractum constringit harenis.
<manil. astr. 4.630_630> Mille iacent mediae diffusa per aequora terrae.
<manil. astr. 4.631> Sardiniam in Libyco signant uestigia plantae,
<manil. astr. 4.632> Trinacria Italia tantum praecisa recessit,
<manil. astr. 4.633> Aduersa Euboicos miratur Graecia montes.
<manil. astr. 4.634> Est genetrix Crete ciuem sortita Tonantem
<manil. astr. 4.635_635> Aegyptique Cypros pulsatur fluctibus omnis,
<manil. astr. 4.636> Totque minore solo taceo emergentia ponto
<manil. astr. 4.637> Litora, inaequalis Cycladas Delonque Rhodonque
<manil. astr. 4.638> Aulidaque et Tenedon uicinaque Corsica terris
<manil. astr. 4.639> Litora Sardiniae primumque intrantis in orbem
<manil. astr. 4.640_640> Oceani uictricem Ebusum et Balearica rura,
<manil. astr. 4.641> Innumeri surgunt scopuli montesque per altum.
<manil. astr. 4.642> Nec tantum ex una pontus sibi parte reclusit
<manil. astr. 4.643> Faucibus abruptis orbem; nam litora plura
<manil. astr. 4.644> Impulit Oceano Phorcys, sed montibus altis
<manil. astr. 4.645_645> Est uetitus totam ne uinceret aequore terram.
<manil. astr. 4.646> Namque inter borean ortumque aestate nitentem
<manil. astr. 4.647> In longum angusto penetrabilis aequore fluctus
<manil. astr. 4.648> Peruenit et patulis turn demum funditur aruis
<manil. astr. 4.649> Caspiaque Euxini similis facit aequora ponti.
<manil. astr. 4.650_650> Altera sub medium solem duo bella perinde
<manil. astr. 4.651> Intulit Oceanus terris. nam Persica fluctus
<manil. astr. 4.652> Arua tenet, titulum pelagi praedatus ab isdem
<manil. astr. 4.653> Quae rigat ipse locis, latoque infunditur orbe.
<manil. astr. 4.654> Nec procul in mollis Arabas terramque ferentem
<manil. astr. 4.655_655> Delicias uariaeque nouos radicis odores
<manil. astr. 4.656> Leniter adfundit gemmantia litura pontus,
<manil. astr. 4.657> Et terrae mare nomen habet. media illa duobus
<manil. astr. 4.658> Quondam Carthago regnum sortita sub armis,
<manil. astr. 4.659> Ignibus Alpinas cum contudit Hannibal arces,
<manil. astr. 4.660_660> Fecit et aeternum Trebiam Cannasque sepulcris
<manil. astr. 4.661> Obruit et Libyam Italicas infudit in urbes.
<manil. astr. 4.662> Huc uarias pestes diuersaque monstra ferarum
<manil. astr. 4.663> Congessit bellis natura infesta futuris.
<manil. astr. 4.664> Horrendos angues habitataque membra ueneno
<manil. astr. 4.665_665> Et mortis pastu uiuentia, crimina terrae,
<manil. astr. 4.666> Et uastos elephantas habet, saeuosque leones;
<manil. astr. 4.667> In poenas fecunda suas parit horrida bella
<manil. astr. 4.668> Et portentosos cercopum ludit in ortus
<manil. astr. 4.669> Ac sterili peior siccas infestat harenas,
<manil. astr. 4.670_670> Donec ad Aegypti ponat sua Tura colonos.
<manil. astr. 4.671> Inde Asiae populi diuesque per omnia tellus:
<manil. astr. 4.672> Auratique fluunt amnes gemmisque relucet
<manil. astr. 4.673> Pontus, odoratae spirant medicamina siluae:
<manil. astr. 4.674> India notitia maior, Parthique uel orbis
<manil. astr. 4.675_675> Alter, et in caelum surgentis moenia Tauri
<manil. astr. 4.676> Totque illum circa diuerso nomine gentes
<manil. astr. 4.677> Ad Tanain Scythicis dirimentem fluctibus orbes,
<manil. astr. 4.678> Maeotisque lacus Euxinique aspera ponti.
<manil. astr. 4.679>[Aequora et extremum Propontidos Hellespontum]
<manil. astr. 4.680_680> Hanc Asiae metam posuit natura potentis.
<manil. astr. 4.681> Quod superest Europa tenet, quae prima natantem
<manil. astr. 4.682> Fluctibus excepitque Iouem taurumque resoluit,
<manil. astr. 4.683> Pandere passa suos ignes comitique iugari.
<manil. astr. 4.684> Ille puellari <et> donauit nomine litus
<manil. astr. 4.685_685> Et monumenta sui titulo sacrauit amoris.
<manil. astr. 4.686> Maxima terra uiris et fecundissima doctis
<manil. astr. 4.687> Vrbibus. in regnum florentes oris Athenae,
<manil. astr. 4.688> Sparta manu, Thebae diuis, et rege uel uno
<manil. astr. 4.689> Princeps illa domus, Troiani gratia belli;
<manil. astr. 4.690_690> Thessalia Epirosque potens uicinaque ripa
<manil. astr. 4.691> Illyris, et Thrace Martem sortita colonum,
<manil. astr. 4.692> Et stupefacta suos inter Germania partus;
<manil. astr. 4.693> Gallia per census, Hispania maxima bellis;
<manil. astr. 4.694> Italia in summa, quam rerum maxima Roma
<manil. astr. 4.695_695> Imposuit terris caeloque adiungitur ipsa.
<manil. astr. 4.696> Hos erit in fines orbis pontusque uocandus,
<manil. astr. 4.697> Quem deus in partes et singula diuidit astra
<manil. astr. 4.698> Ac sua cuique dedit tutelae regna per orbem
<manil. astr. 4.699> Et proprias gentes atque urbes addidit altas,
<manil. astr. 4.700_700> In quibus adsererent praestantis sidera uires.
<manil. astr. 4.701> Ac, uelut humana est signis discripta figura,
<manil. astr. 4.702> Et, quamquam communis eat tutela per omne
<manil. astr. 4.703> Corpus, et in proprium diuisis artubus exit
<manil. astr. 4.704>(Namque Aries capiti, Taurus ceruicibus haeret,
<manil. astr. 4.705_705> Bracchia sub Geminis censentur, pectora Cancro,
<manil. astr. 4.706> Te scapulae, Nemeaee, uocant teque ilia, Virgo,
<manil. astr. 4.707> Libra colit clunes et Scorpios inguine regnat,
<manil. astr. 4.708> Et femina Arcitenens, genua et Capricornus amauit,
<manil. astr. 4.709> Cruraque defendit Iuuenis, uestigia Pisces),
<manil. astr. 4.710_710> Sic alias aliud terras sibi uindicat astrum.
<manil. astr. 4.711> Idcirco in uarias leges uariasque figuras
<manil. astr. 4.712> Dispositum genus est hominum, proprioque colore
<manil. astr. 4.713> Formantur gentes, sociataque iura per artus
<manil. astr. 4.714> Materiamque parem priuato foedere signant.
<manil. astr. 4.715_715> Flaua per ingentis surgit Germania partus,
<manil. astr. 4.716> Gallia uicino minus est infecta rubore,
<manil. astr. 4.717> Asperior solidos Hispania contrahit artus.
<manil. astr. 4.718> Martia Romanis urbis pater induit ora
<manil. astr. 4.719> Gradiuumque Venus miscens bene temperat artus,
<manil. astr. 4.720_720> Perque coloratas subtilis Graecia gentes
<manil. astr. 4.721> Gymnasium praefert uultu fortisque palaestras,
<manil. astr. 4.722> Et Syriam produnt torti per tempora crines.
<manil. astr. 4.723> Aethiopes maculant orbem tenebrisque figurant
<manil. astr. 4.724> Perfusas hominum gentes; minus India tostos
<manil. astr. 4.725_725> Progenerat, mediumque facit moderata tenorem
<manil. astr. 4.726> Silua Arabum, tellusque natans Aegyptia Nilo
<manil. astr. 4.727> Lenius inriguis infuscat corpora campis.
<manil. astr. 4.728> Phoebus harenosis Afrorum puluere terras
<manil. astr. 4.729> Exsiccat populos, et Mauretania nomen
<manil. astr. 4.730_730> Oris habet titulumque suo fert ipsa colore.
<manil. astr. 4.731> Adde sonos totidem uocum, totidem insere linguas
<manil. astr. 4.732> Et mores pro sorte paris ritusque locorum;
<manil. astr. 4.733> Adde genus proprium simili sub semine frugum
<manil. astr. 4.734> Et Cererem uaria redeuntem messe per urbes
<manil. astr. 4.735_735> Nec paribus siliquas referentem uiribus omnis,
<manil. astr. 4.736> Nec te, Bacche, pari donantem munere terras
<manil. astr. 4.737> Atque alias aliis fundentem collibus uuas,
<manil. astr. 4.738> Cinnama nec totis passim nascentia campis;
<manil. astr. 4.739> Diuersas pecudum facies propriasque ferarum
<manil. astr. 4.740_740> Et duplici clausos elephantas carcere terrae.
<manil. astr. 4.741> Quot partes orbis, totidem sub partibus orbes,
<manil. astr. 4.742> Vt certis discripta nitent regionibus astra
<manil. astr. 4.743> Perfunduntque suo subiectas aethere gentes.
<manil. astr. 4.744> Laniger in medio sortitus sidera mundo,
<manil. astr. 4.745_745> Cancrum inter gelidumque <Caprum> per tempora ueris,
<manil. astr. 4.746> Adserit in uires pontum quem uicerat ipse,
<manil. astr. 4.747> Virgine delapsa cum fratrem ad litora uexit
<manil. astr. 4.748> Et minui defleuit onus dorsumque leuari.
<manil. astr. 4.749> Illum etiam uenerata colit uicina Propontis
<manil. astr. 4.750_750> Et Syriae gentes et laxo Persis amictu
<manil. astr. 4.751> Vestibus ipsa suis haerens Nilusque tumescens
<manil. astr. 4.752> In Cancrum et tellus Aegypti iussa natare.
<manil. astr. 4.753> Taurus habet Scythiae montes Asiamque potentem
<manil. astr. 4.754> Et mollis Arabas, siluarum ditia regna.
<manil. astr. 4.755_755> Euxinus Scythicos pontus sinuatus in arcus
<manil. astr. 4.756> Sub Geminis te, Phoebe, colit; uos Thracia, fratres,
<manil. astr. 4.757> Vltimus et sola uos tranans colit Indica Ganges.
<manil. astr. 4.758> Ardent Aethiopes Cancro, cui plurimus ignis:
<manil. astr. 4.759> Hoc color ipse docet. Phrygia, Nemeaee, potiris
<manil. astr. 4.760_760> Idaeae matris famulus regnoque feroci
<manil. astr. 4.761> Cappadocum Armeniaeque iugis; Bithynia diues
<manil. astr. 4.762> Te colit et Macetum tellus, quae uicerat orbem.
<manil. astr. 4.763> Virgine sub casta felix terraque marique
<manil. astr. 4.764> Est Rhodos, hospitium recturi principis orbem,
<manil. astr. 4.765_765> Tumque domus uere Solis, cui tota sacrata est,
<manil. astr. 4.766> Cum caperet lumen magni sub Caesare mundi;
<manil. astr. 4.767> Ioniae quoque sunt urbes et Dorica rura,
<manil. astr. 4.768> Arcades antiqui celebrataque Caria fama.
<manil. astr. 4.769> Quod potius colat Italiam, si seligis, astrum
<manil. astr. 4.770_770> Quam quod cuncta regit, quod rerum pondera nouit,
<manil. astr. 4.771> Designat summas et iniquum separat aequo,
<manil. astr. 4.772> Tempora quo pendent, coeunt quo noxque diesque?
<manil. astr. 4.773> Hesperiam sua Libra tenet, qua condita Roma
<manil. astr. 4.774> Orbis et imperium retinet discrimina rerum,
<manil. astr. 4.775_775> Lancibus et positas gentes tollitque premitque,
<manil. astr. 4.776> Qua genitus Caesar melius nunc condidit urbem
<manil. astr. 4.777> Et propriis frenat pendentem nutibus orbem.
<manil. astr. 4.778> Inferius uictae sidus Carthaginis arces
<manil. astr. 4.779> Et Libyam Aegyptique latus donataque rura
<manil. astr. 4.780_780> Cyrenes lacrimis radicis Scorpios acris
<manil. astr. 4.781> Eligit, Italiaeque tamen respectat ad undas
<manil. astr. 4.782> Sardiniamque tenet fusasque per aequora terras.
<manil. astr. 4.783> Gnosia Centauro tellus circumdata ponto
<manil. astr. 4.784> Paret, et in geminum Minois filius astrum
<manil. astr. 4.785_785> Ipse uenit geminus. celeris hinc Creta sagittas
<manil. astr. 4.786> Adserit intentosque imitatur sideris arces.
<manil. astr. 4.787> Insula Trinacriae fluitantem ad iura sororem
<manil. astr. 4.788> Subsequitur Creten sub eodem condita signo,
<manil. astr. 4.789> Proximaque Italiae tenui diuisa profundo
<manil. astr. 4.790_790> Ora paris sequitur leges nec sidere rupta est.
<manil. astr. 4.791> Tu, Capricorne, regis quidquid sub sole cadente
<manil. astr. 4.792> Est positum gelidamque Helicen quod tangit ab illo,
<manil. astr. 4.793> Hispanas gentes et quot fert Gallia diues;
<manil. astr. 4.794> Teque feris dignam tantum, Germania, matrem
<manil. astr. 4.795_795> Adserit ambiguum sidus terraeque marisque
<manil. astr. 4.796> Aestibus assiduis pontum terrasque tenentem.
<manil. astr. 4.797> Sed Iuuenis nudos formatus mollior artus
<manil. astr. 4.798> Aegyptum ad tepidam Tyriasque recedit <in oras>
<manil. astr. 4.799> Et Cilicum gentes uicina et Aquarius arua.
<manil. astr. 4.800_800> Piscibus Euphrates datus est, ubi pisce sub apto
<manil. astr. 4.801> Cum fugeret Typhona Venus subsedit in undis.
<manil. astr. 4.802> Magna iacet tellus magnis circumdata ripis,
<manil. astr. 4.803> Parthis, et <a> Parthis domitae per saecula gentes,
<manil. astr. 4.804> Bactraque et exterius Babylon et Susa Ninosque,
<manil. astr. 4.805_805> Nominaque innumeris uix complectenda figuris,
<manil. astr. 4.806> Et Tigris et rubri radiantia litora ponti.
<manil. astr. 4.807> Sic diuisa manet tellus per sidera cuncta,
<manil. astr. 4.808> E quibus in proprias partes sunt iura trahenda;
<manil. astr. 4.809> Namque eadem, quae sunt signis, commercia seruant,
<manil. astr. 4.810_810> Vtque illa inter se coeunt odioque repugnant,
<manil. astr. 4.811> Nunc aduersa polo, nunc et coniuncta trigono,
<manil. astr. 4.812> Quaeque alia in uarios affectus causa gubernant,
<manil. astr. 4.813> Sic terrae terris respondent, urbibus urbes,
<manil. astr. 4.814> Litora litoribus, regnis contraria regna;
<manil. astr. 4.815_815> Sic erit et sedes fugienda petendaque cuique,
<manil. astr. 4.816> Sic speranda fides, sic et metuenda pericla,
<manil. astr. 4.817> Vt genus in terram caelo descendit ab alto.
<manil. astr. 4.818> Percipe nunc etiam quae sint ecliptica Graio
<manil. astr. 4.819> Nomine, quod certos quasi delassata per annos
<manil. astr. 4.820_820> Non numquam cessant sterili torpentia motu.
<manil. astr. 4.821> Scilicet immenso nihil est aequale sub aeuo
<manil. astr. 4.822> Perpetuosque tenet flores unumque tenorem,
<manil. astr. 4.823> Mutantur sed cuncta die uariantque per annos;
<manil. astr. 4.824> Et fecunda suis subsistunt frugibus arua
<manil. astr. 4.825_825> Continuosque negant partus effeta creando,
<manil. astr. 4.826> Rursus quae fuerant steriles ad semina terrae
<manil. astr. 4.827> Post noua sufficiunt nullo mandante tributa.
<manil. astr. 4.828> Concutitur tellus ualidis compagibus haerens
<manil. astr. 4.829> Subducitque solum pedibus; natat orbis in ipso
<manil. astr. 4.830_830> Et uomit Oceanus pontum sitiensque resorbet
<manil. astr. 4.831> Nec sese ipse capit. sic quondam merserat urbes,
<manil. astr. 4.832> Humani generis cum solus constitit heres
<manil. astr. 4.833> Deucalion scopuloque orbem possedit in uno.
<manil. astr. 4.834> Nec non, cum patrias Phaethon temptauit habenas,
<manil. astr. 4.835_835> Arserunt gentes timuitque incendia caelum
<manil. astr. 4.836> Fugeruntque nouas ardentia sidera flammas
<manil. astr. 4.837> Atque uno metuit condi natura sepulcro.
<manil. astr. 4.838> In tantum longo mutantur tempore cuncta
<manil. astr. 4.839> Atque iterum in semet redeunt. sic tempore certo
<manil. astr. 4.840_840> Signa quoque amittunt uires sumuntque receptas.
<manil. astr. 4.841> Causa patet, quod, Luna quibus defecit in astris
<manil. astr. 4.842> Orba sui fratris noctisque immersa tenebris,
<manil. astr. 4.843> Cum medius Phoebi radios intercipit orbis
<manil. astr. 4.844> Nec trahit accensum quo fulget Delia lumen,
<manil. astr. 4.845_845> Haec quoque signa suo pariter cum sidere languent
<manil. astr. 4.846> Incuruata simul solitoque exempta uigori
<manil. astr. 4.847> Et uelut elatam Phoeben in funere lugent.
<manil. astr. 4.848> Ipse docet titulus causas: ecliptica signa
<manil. astr. 4.849> Dixere antiqui. pariter sed bina laborant,
<manil. astr. 4.850_850> Nec uicina loco sed quae contraria fulgent,
<manil. astr. 4.851> Sicut Luna suo tum tantum deficit orbe
<manil. astr. 4.852> Cum Phoebum aduersis currentem non uidet astris.
<manil. astr. 4.853> Nec tamen aequali languescunt tempore cuncta,
<manil. astr. 4.854> Sed modo in affectus totus producitur annus,
<manil. astr. 4.855_855> Nunc breuius lassata manent, nunc longius astra
<manil. astr. 4.856> Exceduntque suo Phoebeia tempora casu.
<manil. astr. 4.857> Atque, ubi perfectum est spatium quod cuique dicatur
<manil. astr. 4.858> Impleruntque suos certa statione labores
<manil. astr. 4.859> Bina per aduersum caelum fulgentia signa,
<manil. astr. 4.860_860> Tum uicina labant ipsis haerentia casu,
<manil. astr. 4.861> Quae prius in terras ueniunt terrasque relinquunt,
<manil. astr. 4.862> Sidereo non ut pugnet contrarius orbi
<manil. astr. 4.863> Sed, qua mundus agit cursus, inclinet et ipse,
<manil. astr. 4.864> Amissasque negat uires, nec munera tanta
<manil. astr. 4.865_865> Nec similis reddit noxas. locus omnia uertit.
<manil. astr. 4.866> Sed quid tam tenui prodest ratione nitentem
<manil. astr. 4.867> Scrutari mundum, si mens sua cuique repugnat
<manil. astr. 4.868> Spemque timor tollit prohibetque a limine caeli?
<manil. astr. 4.869>"Conditur en" inquit "uasto natura recessu
<manil. astr. 4.870_870> Mortalisque fugit uisus et pectora nostra,
<manil. astr. 4.871> Nec prodesse potest quod fatis cuncta reguntur,
<manil. astr. 4.872> Cum fatum nulla possit ratione uideri."
<manil. astr. 4.873> Quid iuuat in semet sua per conuicia ferri
<manil. astr. 4.874> Et fraudare bonis, quae nec deus inuidet ipse,
<manil. astr. 4.875_875> Quosque dedit natura oculos deponere mentis?
<manil. astr. 4.876> Perspicimus caelum, cur non et munera caeli,
<manil. astr. 4.877> Inque ipsos penitus mundi descendere census
<manil. astr. 4.878> Seminibusque suis tantam componere molem
<manil. astr. 4.879> Et partum caeli sua per nutricia ferre
<manil. astr. 4.880_880> Extremumque sequi pontum terraeque subire
<manil. astr. 4.881> Pendentis tractus et toto uiuere in orbe?
<manil. astr. 4.882> Quanta et pars superet rationem discere noctis.
<manil. astr. 4.883> Iam nusquam natura latet; peruidimus omnem
<manil. astr. 4.884> Et capto potimur mundo nostrumque parentem
<manil. astr. 4.885_885> Pars sua perspicimus genitique accedimus astris.
<manil. astr. 4.886> An dubium est habitare ileum sub pectore nostro
<manil. astr. 4.887> In caelumque redire animas caeloque uenire,
<manil. astr. 4.888> Vtque sit ex omni constructus corpore mundus
<manil. astr. 4.889> Aetheris atque ignis summi terraeque marisque
<manil. astr. 4.890_890> Spiritus aut motu rapido qui iussa gubernet,
<manil. astr. 4.891> Sic esse in nobis terrenae corpora sortis
<manil. astr. 4.892> Sanguineasque animas anima, qui cuncta gubernet
<manil. astr. 4.893> Dispensatque hominem? quid mirum, noscere mundum
<manil. astr. 4.894> Si possunt homines, quibus est et mundus in ipsis
<manil. astr. 4.895_895> Exemplumque dei quisque est in imagine parua?
<manil. astr. 4.896> An cuiquam genitos, nisi caelo, credere fas est
<manil. astr. 4.897> Esse homines? proiecta iacent animalia cuncta
<manil. astr. 4.898> In terra uel mersa uadis, uel in aere pendent,
<manil. astr. 4.899> Omnibus una quies uenter censusque per artus,
<manil. astr. 4.900_900> Et, quia consilium non est, et lingua remissa.
<manil. astr. 4.901> Vnius inspectus rerum uiresque loquendi
<manil. astr. 4.902> Ingeniumque capax; uariasque educit in artes
<manil. astr. 4.903> Hic partus, qui cuncta regit: secessit in urbes,
<manil. astr. 4.904> Edomuit terram ad fruges, animalia cepit
<manil. astr. 4.905_905> Imposuitque uiam ponto, stetit unus in arcem
<manil. astr. 4.906> Erectus capitis uictorque ad sidera mittit
<manil. astr. 4.907> Sidereos oculos propiusque aspectat Olympum
<manil. astr. 4.908> Inquiritque Iouem; nec sola fronte deorum
<manil. astr. 4.909> Contentus manet, et caelum scrutatur in aluo
<manil. astr. 4.910_910> Cognatumque sequens corpus se quaerit in astris.
<manil. astr. 4.911> Huic in tanta fidem petimus, quam saepe uolucres
<manil. astr. 4.912> Accipiunt trepidaeque suo sub pectore fibrae.
<manil. astr. 4.913> An minus est sacris rationem ducere signis
<manil. astr. 4.914> Quam pecudum mortes auiumque attendere cantus?
<manil. astr. 4.915_915> Atque ideo faciem caeli non inuidet orbi
<manil. astr. 4.916> Ipse deus uultusque suos corpusque recludit
<manil. astr. 4.917> Voluendo semper seque ipsum inculcat et offert,
<manil. astr. 4.918> Vt bene cognosci possit doceatque uidentis,
<manil. astr. 4.919> Qualis eat, cogatque suas attendere leges.
<manil. astr. 4.920_920> Ipse uocat nostros animos ad sidera mundus
<manil. astr. 4.921> Nec patitur, quia non condit, sua iura latere.
<manil. astr. 4.922> Quis putet esse nefas nosci, quod cernere fas est?
<manil. astr. 4.923> Nec contemne tuas quasi paruo in corpore uires:
<manil. astr. 4.924> Quod ualet, immensum est. sic auri pondera parui
<manil. astr. 4.925_925> Exsuperant pretio numerosos aeris aceruos;
<manil. astr. 4.926> Sic adamas, punctum lapidis, pretiosior auro est;
<manil. astr. 4.927> Paruula sic totum peruisit pupula caelum,
<manil. astr. 4.928> Quoque uident oculi minimum est, cum maxima cernant;
<manil. astr. 4.929> Sic animi cedes tenui sub corde locata
<manil. astr. 4.930_930> Per totum angusto regnat de limite corpus.
<manil. astr. 4.931> Materiae ne quaere modum, sed perspice uires,
<manil. astr. 4.932> Quas ratio, non pondus, habet: ratio omnia uincit.
<manil. astr. 4.933> Ne dubites homini diuinos credere uisus,
<manil. astr. 4.934> Iam facis ipse deos mittisque ad sidera numen,
<manil. astr. 4.935_935> Maius et Augusto crescet sub principe caelum.
<manil. astr. 5.1> Hic alius finisset iter signisque relatis
<manil. astr. 5.2> Quis aduersa meant stellarum numina quinque
<manil. astr. 5.3> Quadriiugis et Phoebus equis et Delia bigis
<manil. astr. 5.4> Non ultra struxisset opus, caeloque rediret
<manil. astr. 5.5_5> Ac per descensum medios percurreret ignes
<manil. astr. 5.6> Saturni, Iouis et Martis Solisque, sub illis
<manil. astr. 5.7> Post Venerem et Maia natum te, Luna, uagantem.
<manil. astr. 5.8> Me properare uiam mundus iubet omnia circum
<manil. astr. 5.9> Sidera uectatum <et> toto decurrere caelo,
<manil. astr. 5.10_10> Cum semel aetherios iussus conscendere currus
<manil. astr. 5.11> Summum contigerim sua per fastigia culmen.
<manil. astr. 5.12> Hinc uocat Orion, magni pars maxima caeli,
<manil. astr. 5.13> Et ratis heroum, quae nunc quoque nauigat astris,
<manil. astr. 5.14> Fluminaque errantis late sinuantia flexus
<manil. astr. 5.15_15> Et biferum Cetos squamis atque ore tremendo
<manil. astr. 5.16> Hesperidumque uigil custos et diuitis auri
<manil. astr. 5.17> Et Canis in totum portans incendia mundum
<manil. astr. 5.18> Araque diuorum, cui uotum soluit Olympus;
<manil. astr. 5.19> Illinc per geminas Anguis qui labitur Arctos
<manil. astr. 5.20_20> Heniochusque memor currus plaustrique Bootes
<manil. astr. 5.21> Atque Ariadnaeae caelestia dona Coronae,
<manil. astr. 5.22> Victor et inuisae Perseus cum falce Medusae
<manil. astr. 5.23> Andromedanque necans genitor cum coniuge Cepheus,
<manil. astr. 5.24> Quaque uolat stellatus Equus celerique Sagittae
<manil. astr. 5.25_25> Delphinus certans et Iuppiter alite tectus,
<manil. astr. 5.26> Ceteraque in toto passim labentia caelo.
<manil. astr. 5.27> Quae mihi per proprias uires sunt cuncta canenda
<manil. astr. 5.28> Quid ualeant ortu, quid cum merguntur in undas,
<manil. astr. 5.29> Et quota de bis sex astris pars quaeque reducat.
<manil. astr. 5.30_30>[Ab stellis proprias uires et tempora rerum
<manil. astr. 5.31> Constituit magni quondam fabricator Olympi.]
<manil. astr. 5.32> Vir gregis et ponti uictor, cui parte relicta
<manil. astr. 5.33> Nomen onusque dedit nec pelle immunis ab ipsa,
<manil. astr. 5.34> Colchidos et magicas artes qui uisere Iolcon
<manil. astr. 5.35_35> Medeae iussit mouitque uenena per orbem,
<manil. astr. 5.36> Nunc quoque uicinam puppim, ceu nauiget, Argo
<manil. astr. 5.37> A dextri lateris ducit regione per astra.
<manil. astr. 5.38> Sed tum prima suos puppis consurgit in ignes,
<manil. astr. 5.39> Quattuor in partes cum Corniger extulit ora.
<manil. astr. 5.40_40> Illa quisquis erit terris oriente creatus,
<manil. astr. 5.41> Rector erit puppis clauoque immobilis haerens
<manil. astr. 5.42> Mutabit pelago terras uentisque sequetur
<manil. astr. 5.43> Fortunam totumque uolet transnare profundum
<manil. astr. 5.44> Classibus atque alios menses aliumque uidere
<manil. astr. 5.45_45> Phasin et in cautes Tiphyn superare trementem.
<manil. astr. 5.46> Tolle istos ortus hominum sub sidere tali,
<manil. astr. 5.47> Sustuleris bellum Troiae classemque solutam
<manil. astr. 5.48> Sanguine et appulsam terris; non inuehet undis
<manil. astr. 5.49> Persida nec pelagus Xerxes facietque tegetque;
<manil. astr. 5.50_50> Versa Syracusis Salamis non merget Athenas,
<manil. astr. 5.51> Punica nec toto fluitabunt aequore rostra
<manil. astr. 5.52> Actiacosque sinus inter suspensus utrimque
<manil. astr. 5.53> Orbis et in ponto caeli fortuna natabit.
<manil. astr. 5.54> His ducibus caeco ducuntur in aequore classes
<manil. astr. 5.55_55> Et coit ipsa sibi tellus totusque per usus
<manil. astr. 5.56> Diuersos rerum uentis arcessitur orbis.
<manil. astr. 5.57> Sed decima lateris surgens de parte sinistri
<manil. astr. 5.58> Maximus Orion magnumque amplexus Olympum,
<manil. astr. 5.59> Quo fulgente super terras caelumque trahente
<manil. astr. 5.60_60> Ementita diem nigras nox contrahit alas,
<manil. astr. 5.61> Sollertis animos, uelocia corpora finget
<manil. astr. 5.62> Atque agilem officio mentem curasque per omnis
<manil. astr. 5.63> Indelassato properantia corda uigore.
<manil. astr. 5.64> Instar erit populi totaque habitabit in urbe
<manil. astr. 5.65_65> Limina peruolitans unumque per omnia uerbum
<manil. astr. 5.66> Mane salutandi portans communis amicus.
<manil. astr. 5.67> Sed, cum se terris Aries ter quinque peractis
<manil. astr. 5.68> Partibus extollit, primum iuga tollit ab undis
<manil. astr. 5.69> Heniochus cliuoque rotas conuellit ab imo,
<manil. astr. 5.70_70> Qua gelidus Boreas aquilonibus instat acutis.
<manil. astr. 5.71> Ille dabit proprium studium caeloque retentas
<manil. astr. 5.72> Quas prius in terris agitator amauerat artes:
<manil. astr. 5.73> Stare leui curru moderantem quattuor ora
<manil. astr. 5.74> Spumigeris frenata lupis et flectere equorum
<manil. astr. 5.75_75> Praeualidas uires ac torto stringere gyro;
<manil. astr. 5.76> At, cum laxato fugerunt cardine claustra,
<manil. astr. 5.77> Exagitare feros pronumque anteire uolantis
<manil. astr. 5.78> Vixque rotis leuibus summum contingere campum
<manil. astr. 5.79> Vincentem pedibus uentos, uel prima tenentem
<manil. astr. 5.80_80> Agmina in obliquum cursus agitare malignos
<manil. astr. 5.81> Obstantemque mora totum praecludere circum,
<manil. astr. 5.82> Vel medium turbae nunc dextros ire per orbes
<manil. astr. 5.83> Fidentem campo, nunc meta currere acuta
<manil. astr. 5.84> Spemque sub extremo dubiam suspendere casu.
<manil. astr. 5.85_85> Nec non alterno desultor sidere dorso
<manil. astr. 5.86> Quadrupedum et stabilis poterit defigere plantas,
<manil. astr. 5.87> Per quos labens et ludet per terga uolantum;
<manil. astr. 5.88> Aut solo uectatus equo nunc arma mouebit,
<manil. astr. 5.89> Nunc leget in longo per cursum praemia circo.
<manil. astr. 5.90_90> Quidquid de tali studio formatur habebit.
<manil. astr. 5.91> Hinc mihi Salmoneus, qui caelum imitatus in urbe,
<manil. astr. 5.92> Pontibus impositis missisque per aera quadrigis
<manil. astr. 5.93> Expressisse sonum mundi sibi uisus et ipsum
<manil. astr. 5.94> Admouisse Iouem terris, dum fulmina fingit
<manil. astr. 5.95_95> Sensit, et immissos ignes super ipse secutus
<manil. astr. 5.96> Morte Iouem didicit, generatus possit haberi.
<manil. astr. 5.97> Hoc genitum credas de sidere Bellerophonten
<manil. astr. 5.98> Imposuisse uiam mundo per signa uolantem,
<manil. astr. 5.99> Cui caelum campus fuerat, terraeque fretumque
<manil. astr. 5.100_100> Sub pedibus, non ulla tulit uestigia cursus.
<manil. astr. 5.101> His erit Heniochi surgens tibi forma notanda.
<manil. astr. 5.102> Cumque decem partes Aries duplicauerit ortus,
<manil. astr. 5.103> Incipient Haedi tremulum producere mentum
<manil. astr. 5.104> Hirtaque tum demum terris promittere terga
<manil. astr. 5.105_105> Qua dexter Boreas spirat. ne crede seuerae
<manil. astr. 5.106> Frontis opus signi, strictosque incude Catones
<manil. astr. 5.107> Abruptumque pari Torquatum et Horatia facta.
<manil. astr. 5.108> Maius onus signo est, Haedis nec tanta petulcis
<manil. astr. 5.109> Conueniunt: leuibus gaudent lasciuaque signant
<manil. astr. 5.110_110> Pectora; et in lusus agiles agilemque uigorem
<manil. astr. 5.111> Desudant; uario ducunt in amore iuuentam;
<manil. astr. 5.112> In uulnus numquam uirtus sed saepe libido
<manil. astr. 5.113> Impellit, turpisque emitur uel morte uoluptas;
<manil. astr. 5.114> Et minimum cecidisse malum est, quia crimine uictus.
<manil. astr. 5.115_115> Nec non et cultus pecorum nascentibus addunt
<manil. astr. 5.116> Pastoremque suum generant, cui fistula collo
<manil. astr. 5.117> Haereat et uoces alterna per oscula ducat.
<manil. astr. 5.118> Sed, cum bis denas augebit septima partes
<manil. astr. 5.119> Lanigeri, surgent Hyades. quo tempore natis
<manil. astr. 5.120_120> Nulla quies placet, in nullo sunt otia fructu,
<manil. astr. 5.121> Sed populum turbamque petunt rerumque tumultus.
<manil. astr. 5.122> Seditio clamorque iuuat, Gracchosque tenentis
<manil. astr. 5.123> Rostra uolunt Montemque Sacrum rarosque Quirites;
<manil. astr. 5.124> Pacis bella probant curaeque alimenta ministrant.
<manil. astr. 5.125_125> Immundosque greges agitant per sordida cura,
<manil. astr. 5.126> Et fidum Laertiadae genuere syboten.
<manil. astr. 5.127> Hos generant Hyades mores surgentibus astris.
<manil. astr. 5.128> Vltima Lanigeri cum pars excluditur orbi,
<manil. astr. 5.129> Quae totum ostendit terris atque eruit undis,
<manil. astr. 5.130_130> Olenie seruans praegressos tollitur Haedos
<manil. astr. 5.131> Egelido stellata polo, qua dextera pars est,
<manil. astr. 5.132> Officio magni mater Iouis. illa Tonanti
<manil. astr. 5.133> Fida alimenta dedit pectusque impleuit hiantis
<manil. astr. 5.134> Lacte suo, dedit et dignas ad fulmina uires.
<manil. astr. 5.135_135> Hinc fidae mentes tremebundaque corda creantur
<manil. astr. 5.136> Suspensa ad strepitus leuibusque obnoxia causis.
<manil. astr. 5.137> His etiam ingenita est uisendi ignota cupido,
<manil. astr. 5.138> Vt noua pernices quaerunt arbusta capellae,
<manil. astr. 5.139> Semper et ulterius pascentes tendere gaudent.
<manil. astr. 5.140_140> Taurus, in auersos praeceps cum pellitur ortus,
<manil. astr. 5.141> Sexta parte sui certantis luce sorores
<manil. astr. 5.142> Pleiadas ducit. quibus aspirantibus almam
<manil. astr. 5.143> In lucem eduntur Bacchi Venerisque sequaces
<manil. astr. 5.144> Perque dapes mensasque super petulantia corda
<manil. astr. 5.145_145> Et sale mordaci dulcis quaerentia risus.
<manil. astr. 5.146> Illis cura sui cultus frontisque decorae
<manil. astr. 5.147> Semper erit: tortos in fluctum ponere crines
<manil. astr. 5.148> Aut uinclis reuocare comas et uertice denso
<manil. astr. 5.149> Fingere et appositis caput emutare capillis
<manil. astr. 5.150_150> Pumicibusque cauis horrentia membra polire
<manil. astr. 5.151> Atque odisse uirum teretisque optare lacertos.
<manil. astr. 5.152> Femineae uestes, nec in usum tegmina plantis
<manil. astr. 5.153> Sed speciem, fictique placent ad mollia gressus.
<manil. astr. 5.154> Naturae pudet, atque habitat sub pectore caeco
<manil. astr. 5.155_155> Ambitio, et morbum uirtutis nomine iactant.
<manil. astr. 5.156> Semper amare parum est: cupient et amare uideri.
<manil. astr. 5.157> Iam uero Geminis fraterna ferentibus astra
<manil. astr. 5.158> In caelum summoque natantibus aequore ponti
<manil. astr. 5.159> Septima pars Leporem tollit. quo sidere natis
<manil. astr. 5.160_160> Vix alas natura negat uolucrisque meatus:
<manil. astr. 5.161> Tantus erit per membra uigor referentia uentos.
<manil. astr. 5.162> Ille prius uictor stadio quam missus abibit;
<manil. astr. 5.163> Ille cito motu rigidos eludere caestus,
<manil. astr. 5.164> Nunc exire leuis missas, nunc mittere palmas,
<manil. astr. 5.165_165> Ille pilam celeri fugientem reddere planta
<manil. astr. 5.166> Et pedibus pensare manus et ludere saltu
<manil. astr. 5.167> Mobilibusque citos ictus glomerare lacertis,
<manil. astr. 5.168> Ille potens turba perfundere membra pilarum
<manil. astr. 5.169> Per totumque uagas corpus disponere palmas,
<manil. astr. 5.170_170> Vt teneat tantos orbes sibique ipse reludat
<manil. astr. 5.171> Et uelut edoctos iubeat uolitare per ipsum.
<manil. astr. 5.172> Inuigilat somnis, curas industria uincit,
<manil. astr. 5.173> Otia per uarios exercet dulcia lusus.
<manil. astr. 5.174> Nunc Cancro uicina canam, cui parte sinistra
<manil. astr. 5.175_175> Consurgunt Iugulae. quibus aspirantibus orti
<manil. astr. 5.176> Te, Meleagre, colunt flammis absentibus ustum
<manil. astr. 5.177> Reddentemque tuae per mortem munera matri,
<manil. astr. 5.178> Cuius et ante necem paulatim uita sepulta est,
<manil. astr. 5.179> Atque Atalantaeos conatum ferre labores,
<manil. astr. 5.180_180> Et Calydonea bellantem rupe puellam
<manil. astr. 5.181> Vincentemque feram et, quam potuisse uidere
<manil. astr. 5.182> Virgine maius erat, sternentem uulnere primo.
<manil. astr. 5.183> Quaque arte Actaeon siluis metuendus, et ante
<manil. astr. 5.184> Quam canibus noua praeda fuit, ducuntur et ipsi,
<manil. astr. 5.185_185> Retibus et claudunt campos, formidine montes.
<manil. astr. 5.186> Mendacisque parant foueas laqueosque tenacis
<manil. astr. 5.187> Currentisque feras pedicarum compede nectunt
<manil. astr. 5.188> Aut canibus ferroue necant praedasque reportant.
<manil. astr. 5.189> Sunt quibus in ponto studium est cepisse ferarum
<manil. astr. 5.190_190> Diuersas facies et caeco missa profundo
<manil. astr. 5.191> Sternere litoreis monstrorum corpora harenis
<manil. astr. 5.192> Horrendumque fretis in bella lacessere pontum
<manil. astr. 5.193> Et colare uagos inductis retibus amnes
<manil. astr. 5.194> Ac per nulla sequi dubias uestigia praedas,
<manil. astr. 5.195_195> Luxuriae quia terra parum, fastidit et orbem
<manil. astr. 5.196> Venter, et ipse gulam Nereus ex aequore pascit.
<manil. astr. 5.197> At Procyon oriens, cum iam uicesima Cancro
<manil. astr. 5.198> Septimaque ex undis pars sese emergit in astra,
<manil. astr. 5.199> Venatus non ille quidem uerum arma creatis
<manil. astr. 5.200_200> Venandi tribuit. catulos nutrire sagacis
<manil. astr. 5.201> Et genus a proauis, mores numerare per urbes,
<manil. astr. 5.202> Retiaque et ualida uenabula cuspide fixa
<manil. astr. 5.203> Lentaque contritis formare hastilia nodis,
<manil. astr. 5.204> Et quaecumque solet uenandi poscere cura
<manil. astr. 5.205_205> In proprios fabricare dabit uenalia quaestus.
<manil. astr. 5.206> Cum uero in uastos surget Nemeaeus hiatus,
<manil. astr. 5.207> Exoriturque Canis latratque Canicula flammas
<manil. astr. 5.208> Et rapit igne suo geminatque incendia solis.
<manil. astr. 5.209> Qua subdente facem terris radiosque mouente
<manil. astr. 5.210_210> Dimicat in cineres orbis fatumque supremum
<manil. astr. 5.211> Sortitur, languetque suis Neptunus in undis,
<manil. astr. 5.212> Et uiridis nemori sanguis decedit et herbis.
<manil. astr. 5.213> Cuncta peregrinos orbes animalia quaerunt
<manil. astr. 5.214> Atque eget alterius mundus; natura suismet
<manil. astr. 5.215_215> Aegrotat morbis nimios obsessa per aestus
<manil. astr. 5.216> Inque rogo uiuit: tantus per sidera feruor
<manil. astr. 5.217> Funditur acque uno ceu sunt in limite cuncta.
<manil. astr. 5.218> Haec ubi se ponto per primas extulit oras,
<manil. astr. 5.219> Nascentem quam nec pelagi restinxerit unda,
<manil. astr. 5.220_220> Effrenos animos uiolentaque pectora finget
<manil. astr. 5.221> Irarumque dabit fluctus odiumque metumque
<manil. astr. 5.222> Totius uulgi. praecurrunt uerba loquentis,
<manil. astr. 5.223> Ante os est animus nec magnis concita causis
<manil. astr. 5.224> Corda micant et lingua rabit latratque loquendo,
<manil. astr. 5.225_225> Morsibus et crebris dentes in uoce relinquit.
<manil. astr. 5.226> Ardescit uitio uitium, uiresque ministrat
<manil. astr. 5.227> Bacchus et in flammam saeuas exsuscitat iris.
<manil. astr. 5.228> Nec siluas rupesque timent uastosque leones
<manil. astr. 5.229> Aut spumantis apri dentes atque arma ferarum,
<manil. astr. 5.230_230> Ecfunduntque suas concesso in corpore flammas.
<manil. astr. 5.231> Ne talis mirere artes sub sidere tali,
<manil. astr. 5.232> Cernis ut ipsum etiam sidus uenetur in astris;
<manil. astr. 5.233> Praegressum quaerit Leporem comprendere curse.
<manil. astr. 5.234> Vltima pars magni cum tollitur orta Leonis,
<manil. astr. 5.235_235> Crater auratis surgit caelatus ab astris.
<manil. astr. 5.236> Inde trahit quicumque genus moresque, sequetur
<manil. astr. 5.237> Inriguos ruris campos amnesque lacusque,
<manil. astr. 5.238> Et te, Bacche, tuas nubentem iunget ad ulmos,
<manil. astr. 5.239> Disponetue iugis imitatus fronde choreas,
<manil. astr. 5.240_240> Robore uel proprio fidentem in bracchia ducet
<manil. astr. 5.241> Teque tibi credet semperque, ut matre resectum,
<manil. astr. 5.242> Adiunget calamis, segetemque interseret uuis,
<manil. astr. 5.243> Quaeque alia innumeri cultus est forma per orbem
<manil. astr. 5.244> Pro regione colet. nec parce uina recepta
<manil. astr. 5.245_245> Hauriet, emessis et frugibus ipse fruetur
<manil. astr. 5.246> Gaudebitque mero mergetque in pocula mentem.
<manil. astr. 5.247> Nec solum terrae spem credet in annua uota:
<manil. astr. 5.248> Annonae quoque uectigal mercesque sequetur
<manil. astr. 5.249> Praecipue quas umor alit nec deserit unda.
<manil. astr. 5.250_250> Talis effinget Crater umoris amator.
<manil. astr. 5.251> Iam subit Erigone. quae cum tibi quinque feretur
<manil. astr. 5.252> Partibus ereptis ponto, tollentur ab undis
<manil. astr. 5.253> Clara Ariadnaeae quondam monumenta Coronae
<manil. astr. 5.254> Et mollis tribuent artes. hinc dona puellae
<manil. astr. 5.255_255> Namque nitent, illinc oriens est ipsa puella.
<manil. astr. 5.256> Ille colet nitidis gemmantem floribus hortum,
<manil. astr. 5.257> Pallentis uiolas et purpureos hyacinthos
<manil. astr. 5.258> Liliaque et Tyrias imitata papauera luces
<manil. astr. 5.259> Vernantisque rosae rubicundo sanguine florem.
<manil. astr. 5.260_260> Caeruleum foliis uiridemue in germine collem
<manil. astr. 5.261> Conseret et ueris depinget prata figuris,
<manil. astr. 5.262> Aut uarios nectet flores sertisque locabit
<manil. astr. 5.263> Ecfingetque suum sidus; quin mutua pressos
<manil. astr. 5.264> Incoquet atque Arabum siluis mulcebit odores
<manil. astr. 5.265_265> Et medios unguenta dabit referentia flatus,
<manil. astr. 5.266> Vt sit adulterio sucorum gratia maior.
<manil. astr. 5.267> Munditiae <cordi> cultusque artesque decorae
<manil. astr. 5.268> Et lenocinium uitae praesensque uoluptas.
<manil. astr. 5.269> Virginis hoc anni poscunt floresque Coronae.
<manil. astr. 5.270_270> At, cum per decimam consurgens horrida partem
<manil. astr. 5.271> Spica feret prae se uallantis corpus aristas,
<manil. astr. 5.272> Aruorum ingenerat studium rurisque colendi
<manil. astr. 5.273> Seminaque in faenus sulcatis credere terris
<manil. astr. 5.274> Vsuramque sequi maiorem sorte receptis
<manil. astr. 5.275_275> Frugibus innumeris atque horrea quaerere messi
<manil. astr. 5.276>(Quod solum decuit mortalis nosse metallum:
<manil. astr. 5.277> Nulla fames, non ulla forent ieiunia terris;
<manil. astr. 5.278> Diues erat census saturatis gentibus orbis)
<manil. astr. 5.279> Et, si forte labor uires tardauerit, artes
<manil. astr. 5.280_280> Quis sine nulla Ceres, non ullus seminis uses,
<manil. astr. 5.281> Subdere fracturo silici frumenta superque
<manil. astr. 5.282> Ducere pendentis orbes et mergere farra
<manil. astr. 5.283> Ac torrere focis hominumque alimenta parare
<manil. astr. 5.284> Atque unum genus in multas uariare figuras.
<manil. astr. 5.285_285> Et, quia dispositis habitatur spica per artem
<manil. astr. 5.286> Frugibus, ac structo similis componitur ordo,
<manil. astr. 5.287> Seminibusque suis cellas atque horrea praebet,
<manil. astr. 5.288> Sculpentem faciet sanctis laquearia templis
<manil. astr. 5.289> Condentemque nouum caelum per tecta Tonantis.
<manil. astr. 5.290_290> Haec fuerat quondam diuis concessa figura,
<manil. astr. 5.291> Nunc iam luxuriae pars est: triclinia templis
<manil. astr. 5.292> Concertant, tectique auro iam uescimur auro.
<manil. astr. 5.293> Sed parte octaua surgentem cerne Sagittam
<manil. astr. 5.294> Chelarum. dabit et iaculum torquere lacertis,
<manil. astr. 5.295_295> Et calamum neruis, glaebas et mittere uirgis,
<manil. astr. 5.296> Pendentemque suo uolucrem deprendere caelo,
<manil. astr. 5.297> Cuspide uel triplici securum figere piscem.
<manil. astr. 5.298> Quod potius dederim Teucro sidusue genusue,
<manil. astr. 5.299> Teue, Philoctete, cui malim credere parti?
<manil. astr. 5.300_300> Hectoris ille faces arcu telumque fugauit,
<manil. astr. 5.301> Mittebat saeuos ignes qui mille carinis.
<manil. astr. 5.302> Hic sortem pharetra Troiae bellique gerebat,
<manil. astr. 5.303> Maior et armatis hostis subsederat exul.
<manil. astr. 5.304> Quin etiam ille pater tali de sidere cretus
<manil. astr. 5.305_305> Esse potest, qui serpentem super ora cubantem
<manil. astr. 5.306> Infelix nati somnumque animamque bibentem
<manil. astr. 5.307> Sustinuit misso petere ac prosternere telo.
<manil. astr. 5.308> Ars erat esse patrem; uicit natura periclum
<manil. astr. 5.309> Et pariter iuuenem somnoque ac morte leuauit
<manil. astr. 5.310_310> Tunc iterum natum et fato per somnia raptum.
<manil. astr. 5.311> At, cum secretis improuidus Haedus in astris
<manil. astr. 5.312> Erranti similis fratrum uestigia quaerit
<manil. astr. 5.313> Postque gregem longo producitur interuallo,
<manil. astr. 5.314> Sollertis animos agitataque pectora in usus
<manil. astr. 5.315_315> Ecfingit uarios nec deficientia curis
<manil. astr. 5.316> Nec contenta domo. populi sunt illa ministra
<manil. astr. 5.317> Perque magistratus et publica iura feruntur.
<manil. astr. 5.318> Non illo coram digitos quaesiuerit hasta,
<manil. astr. 5.319> Defueritque bonis sector, poenamque lucretur
<manil. astr. 5.320_320> Noxius et patriam fraudarit debitor aeris.
<manil. astr. 5.321> Cognitor est urbis. nec non lasciuit amores
<manil. astr. 5.322> In uarios ponitque forum suadente Lyaeo,
<manil. astr. 5.323> Mobilis in saltus et scaenae mollior arte.
<manil. astr. 5.324> Nunc surgente Lyra testudinis enatat undis
<manil. astr. 5.325_325> Forma per heredem tantum post fata canentis,
<manil. astr. 5.326> Qua quondam somnumque feris Oeagrius Orpheus
<manil. astr. 5.327> Et sensus scopulis et siluis addidit aures
<manil. astr. 5.328> Et Diti lacrimas et morti denique finem.
<manil. astr. 5.329> Hinc uenient uocis dotes chordaeque sonantis
<manil. astr. 5.330_330> Garrulaque <in> modulos diuersa tibia forma
<manil. astr. 5.331> Et quodcumque manu loquitur flatuque mouetur.
<manil. astr. 5.332> Ille dabit cantus inter conuiuia dulcis
<manil. astr. 5.333> Mulcebitque sono Bacchum noctemque tenebit.
<manil. astr. 5.334> Quin etiam curas inter secreta mouebit
<manil. astr. 5.335_335> Carmina furtiuo modulatus murmure uocem,
<manil. astr. 5.336> Solus et ipse suas semper cantabit ad aures,
<manil. astr. 5.337> Sic dictante Lyra, cum pars uicesima sexta
<manil. astr. 5.338> Chelarum surget, quae cornua ducet ad astra.
<manil. astr. 5.339> Quid regione Nepae uix partes octo trahentis
<manil. astr. 5.340_340> Ara ferens turis stellis imitantibus ignem,
<manil. astr. 5.341> In qua deuoti quondam cecidere Gigantes,
<manil. astr. 5.342> Nec prius armauit uiolento fulmine dextram
<manil. astr. 5.343> Iuppiter, ante deos quam constitit ipse sacerdos?
<manil. astr. 5.344> Quos potius fingent ortus quam templa colentis
<manil. astr. 5.345_345> Atque auctoratos in tertia iura ministros,
<manil. astr. 5.346> Diuorumque sacra uenerantis numina uoce,
<manil. astr. 5.347> Paene deos et qui possint uentura uidere?
<manil. astr. 5.348> Quattuor adpositis Centaurus partibus effert
<manil. astr. 5.349> Sidera et ex ipso mores nascentibus addit.
<manil. astr. 5.350_350> Aut stimulis aget ante boues mixtasque iugabit
<manil. astr. 5.351> Semine quadrupedes aut curru celsior ibit
<manil. astr. 5.352> Aut onerabit equos armis aut ducet in arma.
<manil. astr. 5.353> Ille tenet medicas artes ad membra ferarum
<manil. astr. 5.354> Et non auditos mutarum tollere morbos.
<manil. astr. 5.355_355> Hoc est artis opus, non exspectare gementis
<manil. astr. 5.356> Et sibi non aegrum iamdudum credere corpus.
<manil. astr. 5.357> Hunc subit Arcitenens, cuius pars quinta nitentem
<manil. astr. 5.358> Arcturum ostendit ponto. quo tempore natis
<manil. astr. 5.359> Fortuna ipsa suos audet committere census,
<manil. astr. 5.360_360> Regalis ut opes et sancta aeraria seruent
<manil. astr. 5.361> Regnantes sub rege suo rerumque ministri,
<manil. astr. 5.362> Tutelamque gerant populi, domibusue regendis
<manil. astr. 5.363> Praepositi curas alieno limine claudant.
<manil. astr. 5.364> Arcitenens cum se totum produxerit undis,
<manil. astr. 5.365_365> Ter decima sub parte feri formantibus astris
<manil. astr. 5.366> Plumeus in caelum nitidis Olor euolat alis.
<manil. astr. 5.367> Quo surgente trahens lucem matremque relinquens
<manil. astr. 5.368> Ipse quoque aerios populos caeloque dicatum
<manil. astr. 5.369> Alituum genus in studium censusque uocabit.
<manil. astr. 5.370_370> Mille fluent artes: aut bellum indicere mundo
<manil. astr. 5.371> Et medios inter uolucrem prensare meatus,
<manil. astr. 5.372> Aut nidis damnare suis, ramoue sedentem
<manil. astr. 5.373> Pascentemue super surgentia ducere lina.
<manil. astr. 5.374> Atque haec in luxum. iam uentri longius itur
<manil. astr. 5.375_375> Quam modo militiae: Numidarum pascimur oris
<manil. astr. 5.376> Phasidos et lucis; arcessitur inde macellum
<manil. astr. 5.377> Vnde aurata nouo conuecta est aequore pellis.
<manil. astr. 5.378> Quin etiam linguas hominum sensusque docebit
<manil. astr. 5.379> Aerias uolucres nouaque in commercia ducet
<manil. astr. 5.380_380> Verbaque praecipiet naturae lege negata.
<manil. astr. 5.381> Ipse deum Cycnus condit uocemque sub illo
<manil. astr. 5.382> Non totus uolucer, secumque immurmurat intus.
<manil. astr. 5.383> Nec te praetereant clausas qui culmine summo
<manil. astr. 5.384> Pascere aues Veneris gaudent et reddere caelo
<manil. astr. 5.385_385> Aut certis reuocare notis, totamue per urbem
<manil. astr. 5.386> Qui gestant caueis uolucres ad iussa paratas,
<manil. astr. 5.387> Quorum omnis paruo consistit passere census.
<manil. astr. 5.388> Has erit et similis tribuens Olor aureus artes.
<manil. astr. 5.389> Anguitenens magno circumdatus orbe dracontis,
<manil. astr. 5.390_390> Cum uenit in regione tuae, Capricorne, figurae,
<manil. astr. 5.391> Non inimica facit serpentum membra creatis.
<manil. astr. 5.392> Accipient sinibusque suis peploque fluentis
<manil. astr. 5.393> Osculaque horrendis iungent impune uenenis.
<manil. astr. 5.394> At, cum se patrio producens aequore Piscis
<manil. astr. 5.395_395> In caelumque ferens alienis finibus ibit,
<manil. astr. 5.396> Quisquis erit tali capiens sub tempore uitam,
<manil. astr. 5.397> Litoribus ripisue suos circumferet annos,
<manil. astr. 5.398> Pendentem et caeco captabit in aequore piscem,
<manil. astr. 5.399> Cumque suis domibus concha ualloque latentis
<manil. astr. 5.400_400> Protrahet immersus. nihil est audere relictum:
<manil. astr. 5.401> Quaestus naufragio petitur corpusque profundo
<manil. astr. 5.402> Immissum pariter quam praeda exquiritur ipsa.
<manil. astr. 5.403> Nec semper tanti merces est parua laboris:
<manil. astr. 5.404> Censibus aequantur conchae lapidumque nitori;
<manil. astr. 5.405_405> Sic, numquam locuples, oneratur terra profundo.
<manil. astr. 5.406> Tali sorte suas artes per litora tractat,
<manil. astr. 5.407> Aut emit externos pretio mutatque labores
<manil. astr. 5.408> Institor aequoreae uaria sub imagine mercis.
<manil. astr. 5.409> Cumque Fidis magno succedunt sidera mundo
<manil. astr. 5.410_410> Quaesitor scelerum ueniet uindexque reorum,
<manil. astr. 5.411> Qui commissa suis rimabitur argumentis
<manil. astr. 5.412> In lucemque trahet tacita latitantia fraude.
<manil. astr. 5.413> Hinc etiam immitis tortor poenaeque minister
<manil. astr. 5.414> Et quisquis ueroue fauet culpamue perodit
<manil. astr. 5.415_415> Proditur atque alto qui iurgia pectore tollat.
<manil. astr. 5.416> Caeruleus ponto cum se Delphinus in astra
<manil. astr. 5.417> Erigit et squamam stellis imitantibus exit,
<manil. astr. 5.418> Ambiguus terrae partus pelagique creatur.
<manil. astr. 5.419> Nam, uelut ipse citis perlabitur aequora pinnis
<manil. astr. 5.420_420> Nunc summum scindens pelagus nunc alta profundi
<manil. astr. 5.421> Et sinibus uires sumit fluctumque figurat,
<manil. astr. 5.422> Sic, uenit ex illo quisquis, uolitabit in undis.
<manil. astr. 5.423> Nunc alterna ferens in lentos bracchia tactus
<manil. astr. 5.424> Et plausa resonabit aqua, nunc aequore mersas
<manil. astr. 5.425_425> Diducet palmas furtiue remus in ipso,
<manil. astr. 5.426> Nunc in aquas rectus ueniet passumque notabit
<manil. astr. 5.427> Et uada mentitus reddet super aequora campum;
<manil. astr. 5.428> Aut immota ferens in tergus membra latusque
<manil. astr. 5.429> Non onerabit aquas summisque accumbet in undis
<manil. astr. 5.430_430> Pendebitque super: tutum sine remige uotum est.
<manil. astr. 5.431> Illis in ponto iucundum est quaerere pontum,
<manil. astr. 5.432> Corporaque immergunt undis ipsumque sub antris
<manil. astr. 5.433> Nerea et aequoreas conantur uisere Nymphas,
<manil. astr. 5.434> Exportantque maris praedas et rapta profondo
<manil. astr. 5.435_435> Naufragia atque imas auidi scrutantur harenas.
<manil. astr. 5.436> Par ex diuerso studium sociatur utrumque
<manil. astr. 5.437> In genus atque uno digestum semine surgit.
<manil. astr. 5.438> Adnumeres etiam illa licet cognata per artem
<manil. astr. 5.439> Corpora, quae ualido saliunt excussa petauro
<manil. astr. 5.440_440> Alternosque cient motus, delatus et ille
<manil. astr. 5.441> Hunc iacit atque huius casu suspenditur ille,
<manil. astr. 5.442> Membraue per flammas orbesque emissa flagrantis
<manil. astr. 5.443> Molliter ut liquidis per humum ponuntur in undis,
<manil. astr. 5.444> Delphinumque suo per inane imitantia motu
<manil. astr. 5.445_445> Et uiduata uolant pinnis et in aere ludunt.
<manil. astr. 5.446> At, si deficient artes, remanebit in illis
<manil. astr. 5.447> Materies tamen apta; dabit natura uigorem
<manil. astr. 5.448> Atque alacris cursus campoque uolantia membra.
<manil. astr. 5.449> Sed regione means Cepheus umentis Aquari
<manil. astr. 5.450_450> Non dabit in lusum mores. facit ora seuerae
<manil. astr. 5.451> Frontis <is> ac uultus componit pondere mentis.
<manil. astr. 5.452> Pascentur curis ueterumque exempla reuoluent
<manil. astr. 5.453> Semper et antiqui laudabunt uerba Catonis.
<manil. astr. 5.454> Tutorisue supercilium patruiue rigorem
<manil. astr. 5.455_455> Componet teneros etiam qui nutriat annos,
<manil. astr. 5.456> Et dominum dominus praetextae lege sequatur,
<manil. astr. 5.457> Quodque agat id credat, stupefactus imagine iuris.
<manil. astr. 5.458> Quin etiam tragico praestabunt uerba coturno,
<manil. astr. 5.459> Cuius erit, quamquam in chartis, stilus ipse cruentus;
<manil. astr. 5.460_460> Nec minus hac scelerum facie rerumque tumultu
<manil. astr. 5.461> Gaudebunt: fratris luxum memorare, sepulcra
<manil. astr. 5.462> Ructantemque patrem natos solemque reuersum
<manil. astr. 5.463> Et caecum sine sole diem; Thebana iuuabit
<manil. astr. 5.464> Dicere bella uteri mixtumque in fratre parentem,
<manil. astr. 5.465_465> Quin et Medeae natos fratremque patremque,
<manil. astr. 5.466> Hinc uestis, flammas illinc per munera missas
<manil. astr. 5.467> Aeriamque fugam natosque ex ignibus annos.
<manil. astr. 5.468> Mille alias rerum species in carmina ducent;
<manil. astr. 5.469> Forsitan ipse etiam Cepheus referetur in actus.
<manil. astr. 5.470_470> Et, siquis studio scribendi mitior ibit,
<manil. astr. 5.471> Comica componet laetis spectacula ludis,
<manil. astr. 5.472> Ardentis iuuenes raptasque in amore puellas
<manil. astr. 5.473> Elusosque senes agilisque per omnia seruos,
<manil. astr. 5.474> Quis in cuncta suam produxit saecula uitam
<manil. astr. 5.475_475> Doctior urbe sua linguae sub flore Menander,
<manil. astr. 5.476> Qui uitae ostendit uitam chartisque sacrauit.
<manil. astr. 5.477> Et, si tanta operum uires commenta negarint,
<manil. astr. 5.478> Aeternis tamen aptus erit nunc uoce poetis
<manil. astr. 5.479> Nunc tacito gestu referetque affectibus ora,
<manil. astr. 5.480_480> Et sua dicendo faciet, solusque per omnis
<manil. astr. 5.481> Ibit personas et turbam reddet in uno,
<manil. astr. 5.482> Aut magnos heroas aget scaenisque togatos;
<manil. astr. 5.483> Omnis fortunae uultum per membra reducet,
<manil. astr. 5.484> Aequabitque choros gestu cogetque uidere
<manil. astr. 5.485_485> Praesentem Troiam Priamumque ante ora cadentem.
<manil. astr. 5.486> Nunc Aquilae sidus referam, quae parte sinistra
<manil. astr. 5.487> Rorantis iuuenis, quem terris sustulit ipsa,
<manil. astr. 5.488> Fertur et extentis praedam circumuolat alis.
<manil. astr. 5.489> Fulmina missa refert et caelo militat ales
<manil. astr. 5.490_490> Bis sextamque notat partem fluuialis Aquari.
<manil. astr. 5.491> Illius in terris orientis tempore natus
<manil. astr. 5.492> Ad spolia et partas surget uel caede rapinas
<manil. astr. 5.494_494> Nec pacem a bello, ciuem discernet ab hoste,
<manil. astr. 5.493_493> Cumque hominum derit strages, dabit ille ferarum.
<manil. astr. 5.495_495> Ipse sibi lex est, et qua fert cumque uoluntas
<manil. astr. 5.496> Praecipitant uires; laus est contemnere cuncta.
<manil. astr. 5.497> Et, si forte bonis accesserit impetus ausis,
<manil. astr. 5.498> Improbitas fiet uirtus, et condere bella
<manil. astr. 5.499> Et magnis patriam poterunt ornare triumphis.
<manil. astr. 5.500_500> Et, quia non tractat uolucris sed suggerit arma
<manil. astr. 5.501> Immissosque refert ignes et fulmina reddit,
<manil. astr. 5.502> Regis erit magniue ducis per bella minister
<manil. astr. 5.503> Ingentisque suis praestabit uiribus uses.
<manil. astr. 5.504> At, cum Cassiope bis denis partibus actis
<manil. astr. 5.505_505> Aequorei iuuenis dextra de parte resurgit,
<manil. astr. 5.506> Artifices auri faciet, qui mille figuris
<manil. astr. 5.507> Vertere opus possint caraeque acquirere dotem
<manil. astr. 5.508> Materiae et lapidum uiuos miscere colores.
<manil. astr. 5.509> Hinc Augusta nitent sacratis munera templis,
<manil. astr. 5.511_511> Aurea Phoebeis certantia lumina flammis
<manil. astr. 5.512> Gemmarumque umbra radiantes lucibus ignes.
<manil. astr. 5.513> Hinc Pompeia manent ueteris monumenta triumphi
<manil. astr. 5.510_510> Et Mithridateos uultus induta tropaea,
<manil. astr. 5.515_515> Non exstincta acie semperque recentia flammis.
<manil. astr. 5.516> Hinc lenocinium formae cultusque repertus
<manil. astr. 5.517> Corporis atque auro quaesita est gratia frontis
<manil. astr. 5.518> Perque caput ducti lapides per colla manusque
<manil. astr. 5.519> Et pedibus niueis fulserunt aurea uincla.
<manil. astr. 5.520_520> Quid potius matrona uelit tractare creatos
<manil. astr. 5.521> Quam factum reuocare suos quod possit ad usus?
<manil. astr. 5.522> Ac, ne materies tali sub munere desit,
<manil. astr. 5.523> Quaerere sub terris aurum furtoque latentem
<manil. astr. 5.524> Naturam eruere <omnem> orbemque inuertere praedae
<manil. astr. 5.525_525> Imperat et glaebas inter deprendere gazam
<manil. astr. 5.526> Inuitamque nouo tandem producere caelo.
<manil. astr. 5.527> Ille etiam fuluas auidus numerabit harenas
<manil. astr. 5.528> Perfundetque nouo stillantia litora ponto
<manil. astr. 5.529> Paruaque ramentis faciet momenta minutis
<manil. astr. 5.530_530> Pactoliue leget census spumantis in aurum,
<manil. astr. 5.531> Et perlucentis cupiens prensare lapillos
<manil. astr. 5.532> Verticibus mediis oculos immittet auaros;
<manil. astr. 5.533> Aut coquet argenti glaebas uenamque latentem
<manil. astr. 5.534> Eruet et silicem riuo saliente liquabit;
<manil. astr. 5.535_535> Aut facti mercator erit per utrumque metalli,
<manil. astr. 5.536> Alterum et alterius semper mutabit ad usus.
<manil. astr. 5.537> Talia Cassiope nascentum pectora finget.
<manil. astr. 5.538> Andromedae sequitur sidus, quae Piscibus ortis
<manil. astr. 5.539> Bis sex in partes caelo uenit aurea dextro.
<manil. astr. 5.540_540> Hanc quondam poenae dirorum culpa parentum
<manil. astr. 5.541> Prodidit, infestus totis cum finibus omnis
<manil. astr. 5.542> Incubuit pontus, timuit <tum> naufraga tellus,
<manil. astr. 5.514_514> Et quod erat regnum pelagus fuit. una malorum
<manil. astr. 5.543_543> Proposita est merces, uesano dedere ponto
<manil. astr. 5.544> Andromedan, teneros ut belua manderet artus.
<manil. astr. 5.545_545> Hic hymenaeus erat, solataque publica damna
<manil. astr. 5.546> Priuatis, lacrimans ornatur uictima poenae
<manil. astr. 5.547> Induiturque sinus non haec ad uota paratos,
<manil. astr. 5.548> Virginis et uiuae rapitur sine funere funus.
<manil. astr. 5.549> At, simul infesti uentum est ad litora ponti,
<manil. astr. 5.550_550> Mollia per duras panduntur bracchia cautes;
<manil. astr. 5.551> Astrinxere pedes scopulis, iniectaque uincla,
<manil. astr. 5.552> Et cruce uirginea moritura puella pependit.
<manil. astr. 5.553> Seruatur tamen in poena uultusque pudorque;
<manil. astr. 5.554> Supplicia ipsa decent; niuea ceruice reclinis
<manil. astr. 5.555_555> Molliter ipsa suae custos est fida figurae.
<manil. astr. 5.556> Defluxere sinus umeris fugitque lacertos
<manil. astr. 5.557> Vestis et effusi scapulis haesere capilli.
<manil. astr. 5.558> Ter circum alcyones pinnis planxere uolantes
<manil. astr. 5.559> Fleueruntque tuos miserando carmine casus
<manil. astr. 5.560_560> Et tibi contextas umbram fecere per alas.
<manil. astr. 5.561> Ad tua sustinuit fluctus spectacula pontus
<manil. astr. 5.562> Assuetasque sibi desit perfundere rupes,
<manil. astr. 5.563> Extulit et liquido Nereis ab aequore uultus
<manil. astr. 5.564> Et, casus miserata tuos, rorauit et undas.
<manil. astr. 5.565_565> Ipsa leui flatu refouens pendentia membra
<manil. astr. 5.566> Aura per extremas resonauit flebile rupes.
<manil. astr. 5.567> Tandem Gorgonei uictorem Persea monstri
<manil. astr. 5.568> Felix illa dies redeuntem ad litora duxit.
<manil. astr. 5.569> Isque, ubi pendentem uidit de rupe puellam,
<manil. astr. 5.570_570> Deriguit, facie quem non stupefecerat hostis,
<manil. astr. 5.571> Vixque manu spolium tenuit, uictorque Medusae
<manil. astr. 5.572> Victus in Andromeda est. iam cautibus inuidet ipsis
<manil. astr. 5.573> Felicisque uocat, teneant quae membra, catenas;
<manil. astr. 5.574> Et, postquam poenae causam cognouit ab ipsa,
<manil. astr. 5.575_575> Destinat in thalamos per bellum uadere ponti,
<manil. astr. 5.576> Altera si Gorgo ueniat, non territus ira.
<manil. astr. 5.577> Concitat aerios cursus flentisque parentes
<manil. astr. 5.578> Promissu uitae recreat pactusque maritam
<manil. astr. 5.579> Ad litus remeat. grauidus iam surgere pontus
<manil. astr. 5.580_580> Coeperat ac longo fugiebant agmine fluctus
<manil. astr. 5.581> Impellentis onus monstri. caput eminet undas
<manil. astr. 5.582> Scindentis pelagusque uomit, circumsonat aequor
<manil. astr. 5.583> Dentibus, inque ipso rapidum mare nauigat ore;
<manil. astr. 5.584> Hinc uasti surgunt immensis torquibus orbes
<manil. astr. 5.585_585> Tergaque consumunt pelagus. sonat undique Phorcys
<manil. astr. 5.586> Atque ipsi metuunt montes scopulique ruentem.
<manil. astr. 5.587> Infelix uirgo, quamuis sub uindice tanto
<manil. astr. 5.588> Quae tua tunc fuerat facies! quam fugit in auras
<manil. astr. 5.589> Spiritus! ut toto caruerunt sanguine membra,
<manil. astr. 5.590_590> Cum tua fata cauis e rupibus ipsa uideres
<manil. astr. 5.591> Adnantemque tibi poenam pelagusque ferentem
<manil. astr. 5.592> Quantula praeda maris! quassis hic subuolat alis
<manil. astr. 5.593> Perseus et caelo pendens iaculatur in hostem
<manil. astr. 5.594> Gorgoneo tinctum defigens sanguine ferrum.
<manil. astr. 5.595_595> Illa subit contra uersamque a gurgite frontem
<manil. astr. 5.596> Erigit et tortis innitens orbibus alte
<manil. astr. 5.597> Emicat ac toto sublimis corpore fertur.
<manil. astr. 5.598> Sed, quantum illa subit, semper, iaculata profundo,
<manil. astr. 5.599> In tantum reuolat laxumque per aethera ludit
<manil. astr. 5.600_600> Perseus et ceti subeuntis uerberat ora.
<manil. astr. 5.601> Nec cedit tamen illa uiro, sed saeuit in auras
<manil. astr. 5.602> Morsibus, et uani crepitant sine uulnere dentes;
<manil. astr. 5.603> Ecflat et in caelum pelagus mergitque uolantem
<manil. astr. 5.604> Sanguineis undis pontumque exstillat in astra.
<manil. astr. 5.605_605> Spectabat pugnam pugnandi causa puella,
<manil. astr. 5.606> Iamque oblita sui metuit pro uindice tali
<manil. astr. 5.607> Suspirans animoque magis quam corpore pendet.
<manil. astr. 5.608> Tandem confossis subsedit belua membris
<manil. astr. 5.609> Plena maris summasque iterum remeauit ad undas
<manil. astr. 5.610_610> Et magnum uasto contexit corpore pontum,
<manil. astr. 5.611> Tum quoque terribilis nec uirginis ore uidenda.
<manil. astr. 5.612> Perfundit liquido Perseus in marmore corpus,
<manil. astr. 5.613> Maior et ex undis ad cautes peruolat altas
<manil. astr. 5.614> Soluitque haerentem uinclis de rupe puellam
<manil. astr. 5.615_615> Desponsam pugna, nupturam dote mariti.
<manil. astr. 5.616> Hic dedit Andromedae caelum stellisque sacrauit
<manil. astr. 5.617> Mercedem tanti belli, quo concidit ipsa
<manil. astr. 5.618> Gorgone non leuius monstrum pelagusque leuauit.
<manil. astr. 5.619> Quisquis in Andromedae surgentis tempora ponto
<manil. astr. 5.620_620> Nascitur, immitis ueniet poenaeque minister
<manil. astr. 5.621> Carceris et duri custos, quo stante superbe
<manil. astr. 5.622> Prostratae iaceant miserorum in limine matres
<manil. astr. 5.623> Pernoctesque patres cupiant extrema suorum
<manil. astr. 5.624> Oscula et in proprias animam transferre medullas.
<manil. astr. 5.625_625> Carnificisque uenit mortem uendentis imago
<manil. astr. 5.626> Accensosque rogos, cui stricta saepe securi
<manil. astr. 5.627> Supplicium uectigal erit, qui denique posset
<manil. astr. 5.628> Pendentem e scopulis ipsam spectare puellam,
<manil. astr. 5.629> Vinctorum dominus sociusque in parte catenae,
<manil. astr. 5.630_630> Interdum poenis innoxia corpora seruat.
<manil. astr. 5.631> Piscibus exortis cum pars uicesima prima
<manil. astr. 5.632> Signabit terrae limen, fulgebit et orbi,
<manil. astr. 5.633> Aerius nascetur Equus caeloque uolabit,
<manil. astr. 5.634> Velocisque dabit sub tali tempore partus
<manil. astr. 5.635_635> Omne per officium uigilantia membra ferentis.
<manil. astr. 5.636> Hic glomerabit equo gyros dorsoque superbus
<manil. astr. 5.637> Ardua bella geret rector cum milite mixtus;
<manil. astr. 5.638> Hic stadium fraudare fide poteritque uideri
<manil. astr. 5.639> Mentitus passus et campum tollere cursu.
<manil. astr. 5.640_640> Nam quis ab extremo citius reuolauerit orbe
<manil. astr. 5.641> Nuntius extremumue leuis penetrauerit orbem?
<manil. astr. 5.642> Vilibus ille etiam sanabit uulnera sucis
<manil. astr. 5.643> Quadrupedum, et medicas artes in membra ferarum
<manil. astr. 5.644> Nouerit, humanos et quae nascentur ad usus.
<manil. astr. 5.645_645> Nixa genu species et Graio nomine dicta
<manil. astr. 5.646> Engonasin, cui nulla fides sub origine constat,
<manil. astr. 5.647> Dextra per extremos attollit lumina Pisces.
<manil. astr. 5.648> Hinc fuga nascentum, dolus insidiaeque creantur,
<manil. astr. 5.649> Grassatorque uenit media metuendus in urbe.
<manil. astr. 5.650_650> Et, si forte aliquas animus consurget in artes,
<manil. astr. 5.651> In praerupta dabit studium, uendetque periclo
<manil. astr. 5.652> Ingenium, ac tenuis ausus sine limite gressus
<manil. astr. 5.653> Certa per extentos ponet uestigia funes
<manil. astr. 5.654> Et caeli meditatus iter compendia perdet
<manil. astr. 5.655_655> Paene sua et pendens populum suspendet ab ipso.
<manil. astr. 5.656> Laeua sub extremis consurgunt sidera Ceti
<manil. astr. 5.657> Piscibus Andromedan ponto caeloque sequentis.
<manil. astr. 5.658> Hoc trahit in pelagi caedes et uulnera natos
<manil. astr. 5.659> Squamigeri gregis, extentis laqueare profundum
<manil. astr. 5.660_660> Retibus et pontum uinclis artare furentis:
<manil. astr. 5.661> Et uelut in laxo securas aequore phocas
<manil. astr. 5.662> Carceribus claudent raris et compede nectent
<manil. astr. 5.663> Incautosque trahent macularum in limina thynnos.
<manil. astr. 5.664> Nec cepisse sat est: luctantur corpora nodis
<manil. astr. 5.665_665> Exceptantque nouas acies ferroque necantur,
<manil. astr. 5.666> Inficiturque suo permixtus sanguine pontus.
<manil. astr. 5.667> Tum quoque, cum toto iacuerunt litore praedae,
<manil. astr. 5.668> Altera fit caedis caedes: scinduntur in artus,
<manil. astr. 5.669> Corpore et ex uno uarius discribitur usus.
<manil. astr. 5.670_670> Illa datis melior, sucis pars illa retentis.
<manil. astr. 5.671> Hinc sanies pretiosa fluit floremque cruoris
<manil. astr. 5.672> Euomit ex mixto gustum sale temperat oris;
<manil. astr. 5.673> Illa putris turbae strages confunditur omnis
<manil. astr. 5.674> Permiscetque suas alterna in damna figuras
<manil. astr. 5.675_675> Communemque cibis usum sucumque ministrat.
<manil. astr. 5.676> Aut, cum caeruleo stetit ipsa simillima ponto
<manil. astr. 5.677> Squamigerum nubes turbaque immobilis haeret,
<manil. astr. 5.678> Excipitur uasta circum uallata sagena
<manil. astr. 5.679> Ingentisque lacus et Bacchi dolia complet
<manil. astr. 5.680_680> Vmorisque uomit socias per mutua dotes
<manil. astr. 5.681> Et fluit in liquidam tabem resoluta medullas.
<manil. astr. 5.682> Quin etiam magnas poterunt celebrare salinas
<manil. astr. 5.683> Et pontum coquere et ponti secernere uirus,
<manil. astr. 5.684> Cum solidum certo distendunt margine campum
<manil. astr. 5.685_685> Adpelluntque suo deductum ex aequore fluctum
<manil. astr. 5.686> Claudendoque negant abitum: dum suscipit undas
<manil. astr. 5.687> Area et epoto per solem umore nitescit.
<manil. astr. 5.688> Congeritur siccum pelagus mensisque profundi
<manil. astr. 5.689> Canities seducta maris, spumaeque rigentis
<manil. astr. 5.690_690> Ingentis faciunt tumulos, pelagique uenenum,
<manil. astr. 5.691> Quo perit usus aquae suco corruptus amaro,
<manil. astr. 5.692> Vitali sale permutant redduntque salubre.
<manil. astr. 5.693> At, reuoluta polo cum primis uultibus Arctos
<manil. astr. 5.694> Ad sua perpetuos reuocat uestigia passus
<manil. astr. 5.695_695> Numquam tincta uadis sed semper flexilis orbe,
<manil. astr. 5.696> Aut Cynosura minor cum prima luce resurgit
<manil. astr. 5.697> Et pariter uastusue Leo uel Scorpius acer
<manil. astr. 5.698> Nocte sub extrema promittunt iura diei,
<manil. astr. 5.699> Non inimica ferae tali sub tempore natis
<manil. astr. 5.700_700> Ora ferent, placidasque regent commercia gentes.
<manil. astr. 5.701> Ille manu uastos poterit frenare leones
<manil. astr. 5.702> Et palpare lupos, pantheris ludere captis,
<manil. astr. 5.703> Nec fugiet ualidas cognati sideris ursas
<manil. astr. 5.704> Inque artes hominum peruersaque munera ducet;
<manil. astr. 5.705_705> Ille elephanta premet dorso stimulisque mouebit
<manil. astr. 5.706> Turpiter in tanto cedentem pondere punctis;
<manil. astr. 5.707> Ille tigrim rabie soluet pacique domabit,
<manil. astr. 5.708> Quaeque alia infestant siluis aninalia terras
<manil. astr. 5.709> Iunget amicitia secum, catulosque sagacis
<manil. astr. 5.710_710> Tertia Pleiadas dotauit forma sorores
<manil. astr. 5.711> Femineum rubro uultum soffusa pyropo,
<manil. astr. 5.712> Inuenitque parem sub te, Cynosura, colorem,
<manil. astr. 5.713> Et quos Delphinus iaculatur quattuor ignes
<manil. astr. 5.714> Deltotonque tribus facibus, similique nitentem
<manil. astr. 5.715_715> Luce Aquilam et flexos per lubrica terga dracones.
<manil. astr. 5.716> Tum quartum quintumque genus discernitur omni
<manil. astr. 5.717> E numero, summamque gradus disiungit utramque.
<manil. astr. 5.718> Maxima pars numero censu concluditur imo,
<manil. astr. 5.719> Quae neque per cunctas noctes neque tempore in omni
<manil. astr. 5.720_720> Resplendet uasto caeli summota profundo,
<manil. astr. 5.721> Sed, cum clara suos auertit Delia cursus
<manil. astr. 5.722> Cumque uagae stellae terris sua lumina condunt,
<manil. astr. 5.723> Mersit et ardentis Orion aureus ignes
<manil. astr. 5.724> Signaque transgressus mutat per tempora Phoebus,
<manil. astr. 5.725_725> Effulget tenebris et nocte accenditur atra.
<manil. astr. 5.726> Tum conferta licet caeli fulgentia templa
<manil. astr. 5.727> Cernere seminibus <minimis> totumque micare
<manil. astr. 5.729_729> Stipatum stellis mundum nec cedere summa
<manil. astr. 5.730_730> Floribus aut siccae curuum per litus harenae,
<manil. astr. 5.731> Sed, quot eant semper nascentes aequore fluctus,
<manil. astr. 5.732> Quot decussa cadant foliorum milia siluis,
<manil. astr. 5.733> Amplius hoc ignes numero uolitare per orbem.
<manil. astr. 5.734> Vtque per ingentis populus discribitur urbes,
<manil. astr. 5.735_735> Principiumque patres retinent et proximum equester
<manil. astr. 5.736> Ordo locum, populumque equiti populoque subire
<manil. astr. 5.737> Vulgus iners uideas et iam sine nomine turbam;
<manil. astr. 5.738> Sic etiam magno quaedam respublica mundo est
<manil. astr. 5.739> Quam natura facit, quae caelo condidit urbem.
<manil. astr. 5.740_740> Sunt stellae procerum similes, sunt proxima primis
<manil. astr. 5.741> Sidera, suntque gradus atque omnia iura priorum:
<manil. astr. 5.742> Maximus est populus summo qui culmine fertur;
<manil. astr. 5.743> Quoi(==QVO.I) si pro numero uires natura dedisset,
<manil. astr. 5.744> Ipse suas aether flammas sufferre nequiret,
<manil. astr. 5.745_745> Totus et accenso mundus flagraret Olympo.
