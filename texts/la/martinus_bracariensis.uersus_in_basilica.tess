<mart. brac. basil. 1.1> Post euangelicum bisseni dogma senatus,
<mart. brac. basil. 1.2> Quod regnum Christi toto iam personat orbe,
<mart. brac. basil. 1.3> Postque sacrum Pauli stilum(==STI+LUM), quo curia mundi
<mart. brac. basil. 1.4> Victa suos tandem stupuit siluisse sophistas,
<mart. brac. basil. 1.5> Arctous, Martine, tibi in extrema recessus
<mart. brac. basil. 1.6> Panditur inque uia fidei patet inuia tellus.
<mart. brac. basil. 1.7> Virtutum signis meritorum et laude tuorum
<mart. brac. basil. 1.8> Excitat affectum Christi Germania frigens,
<mart. brac. basil. 1.9> Flagrat, et accenso Diuini Spiritus igne
<mart. brac. basil. 1.10> Soluit ab infenso obstrictas Aquilone pruinas.
<mart. brac. basil. 1.11> Immanes uariasque pio sub foedere Christi
<mart. brac. basil. 1.12> Adsciscis gentes. Alamannus, Saxo, Toringus,
<mart. brac. basil. 1.13> Pannonius, Rugus, Sclauus, Nara, Sarmata, Datus(==DA+TUS),
<mart. brac. basil. 1.14> Ostrogothus, Francus, Burgundio, Dacus, Alanus,
<mart. brac. basil. 1.15> Te duce, nosse Deum gaudent. Tua signa Sueuus
<mart. brac. basil. 1.16> Admirans didicit fidei quo tramite pergat,
<mart. brac. basil. 1.17> Deuotusque tuis meritis haec atria claro
<mart. brac. basil. 1.18> Culmine sustollens, Christi uenerabile templum
<mart. brac. basil. 1.19> Constituit, quo clara uigens, Martine, tuorum
<mart. brac. basil. 1.20> Gratia signorum uotis te adesse fatetur
<mart. brac. basil. 1.21> Electum, propriumque tenet te Gallia gaudens
<mart. brac. basil. 1.22> Pastorem, teneat Gallicia tota patronum.
