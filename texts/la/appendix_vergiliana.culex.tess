<verg. app. culex .1> Lusimus, Octaui, gracili modulante Thalia
<verg. app. culex .2> Atque ut araneoli tenuem formauimus orsum;
<verg. app. culex .3> Lusimus: haec propter culicis sint carmina docta,
<verg. app. culex .4> Omnis et historiae per ludum consonet ordo
<verg. app. culex .5_5> Notitiaeque ducum uoces, licet inuidus adsit.
<verg. app. culex .6> Quisquis erit culpare iocos musamque paratus,
<verg. app. culex .7> Pondere uel culicis leuior famaque feretur.
<verg. app. culex .8> Posterius grauiore sono tibi musa loquetur
<verg. app. culex .9> Nostra, dabunt cum securos mihi tempora fructus,
<verg. app. culex .10_10> Vt tibi digna tuo poliantur carmina sensu.
<verg. app. culex .11> Latonae magnique Iouis decus, aurea proles,
<verg. app. culex .12> Phoebus erit nostri princeps et carminis auctor
<verg. app. culex .13> Et recinente lyra fautor, siue educat illum
<verg. app. culex .14> Arna Chimaereo Xanthi perfusa liquore
<verg. app. culex .15_15> Seu decus Asteriae seu qua Parnasia rupes
<verg. app. culex .16> Hinc atque hinc patula praepandit cornua fronte
<verg. app. culex .17> Castaliaeque sonans liquido pede labitur unda.
<verg. app. culex .18> Quare, Pierii laticis decus, ite, sorores
<verg. app. culex .19> Naides, et celebrate deum ludente chorea.
<verg. app. culex .20_20> Et tu, sancta Pales, ad quam uentura recurrunt
<verg. app. culex .21> Agrestum bona fetura, sit cura tenentis
<verg. app. culex .22> Aerios nemorum cultus siluasque uirentes:
<verg. app. culex .23> Te cultrice uagus saltus feror inter et antra.
<verg. app. culex .24> Et tu, cui meritis oritur fiducia chartis,
<verg. app. culex .25_25> Octaui uenerande, meis adlabere coeptis,
<verg. app. culex .26> Sancte puer, tibi namque canit non pagina bellum
<verg. app. culex .27> Triste Iouis ponitque [canit non pagina bellum]
<verg. app. culex .28> Phlegra, Giganteo sparsa est quae sanguine tellus,
<verg. app. culex .29> Nec Centaureos Lapithas compellit in enses;
<verg. app. culex .30_30> Vrit Erichthonias Oriens non ignibus arces;
<verg. app. culex .31> Non perfossus Athos nec magno uincula ponto
<verg. app. culex .32> Iacta meo quaerent iam sera uolumine famam,
<verg. app. culex .33> Non Hellespontus pedibus pulsatus equorum,
<verg. app. culex .34> Graecia cum timuit uenientis undique Persas;
<verg. app. culex .35_35> Mollia sed tenui decurrens carmina uersu
<verg. app. culex .36> Viribus apta suis Phoebo duce ludere gaudet.
<verg. app. culex .37> Hoc tibi, sancte puer; memorabilis et tibi certet
<verg. app. culex .38> Gloria perpetuum lucens mansura per aeuum;
<verg. app. culex .39> Et tibi sede pia maneat locus, et tibi sospes
<verg. app. culex .40_40> Debita felices memoretur uita per annos,
<verg. app. culex .41> Grata bonis lucens. sed nos ad coepta feramur.
<verg. app. culex .42> Igneus aetherias iam sol penetrarat in arces
<verg. app. culex .43> Candidaque aurato quatiebat lumina curru,
<verg. app. culex .44> Crinibus et roseis tenebras Aurora fugarat:
<verg. app. culex .45_45> Propulit e stabulis ad pabula laeta capellas
<verg. app. culex .46> Pastor et excelsi montis iuga summa petiuit,
<verg. app. culex .47> Lurida qua patulos uelabant gramina colles.
<verg. app. culex .48> Iam siluis dumisque uagae, iam uallibus abdunt
<verg. app. culex .49> Corpora iamque omni celeres e parte uagantes
<verg. app. culex .50_50> Tondebant tenero uiridantia gramina morsu;
<verg. app. culex .51> Scrupea desertas haerebant ad caua rupes,
<verg. app. culex .52> Pendula proiectis carpuntur et arbuta ramis
<verg. app. culex .53> Densaque uirgultis auide labrusca petuntur.
<verg. app. culex .54> Haec suspensa rapit carpente cacumina morsu
<verg. app. culex .55_55> Vel salicis lentae uel quae noua nascitur alnus,
<verg. app. culex .56> Haec teneras fruticum sentes rimatur, at illa
<verg. app. culex .57> Imminet in riui *praestantis imaginis* undam.
<verg. app. culex .58> O bona pastoris (si quis non pauperis usum
<verg. app. culex .59> Mente prius docta fastidiat et probet illis
<verg. app. culex .60_60> Somnia luxuriae spretis) incognita curis
<verg. app. culex .61> Quae lacerant auidas inimico pectore mentes:
<verg. app. culex .62> Si non Assyrio fuerint bis lota colore
<verg. app. culex .63> Attalicis opibus data uellera, si nitor auri
<verg. app. culex .64> Sub laqueare domus animum non angit auarum
<verg. app. culex .65_65> Picturaeque decus, lapidum nec fulgor in ulla
<verg. app. culex .66> Cognitus utilitate manet, nec pocula gratum
<verg. app. culex .67> Alconis referent Boethique toreuma, nec Indi
<verg. app. culex .68> Conchea baca maris pretio est; at pectore puro
<verg. app. culex .69> Saepe super tenero prosternit gramine corpus,
<verg. app. culex .70_70> Florida cum tellus, gemmantis picta per herbas,
<verg. app. culex .71> Vere notat dulci distincta coloribus arua;
<verg. app. culex .72> Atque illum, calamo laetum recinente palustri
<verg. app. culex .73> Otiaque inuidia degentem et fraude remota
<verg. app. culex .74> Pollentemque sibi uiridi cum palmite lucens
<verg. app. culex .75_75> Tmolia pampineo subter coma uelat amictu;
<verg. app. culex .76> Illi sunt gratae rorantes lacte capellae
<verg. app. culex .77> Et nemus et fecunda Pales et uallibus intus
<verg. app. culex .78> Semper opaca nouis manantia fontibus antra.
<verg. app. culex .79> Quis magis optato queat esse beatior aeuo,
<verg. app. culex .80_80> Quam qui mente procul pura sensuque probando
<verg. app. culex .81> Non auidas agnouit opes nec tristia bella
<verg. app. culex .82> Nec funesta timet ualidae certamina classis
<verg. app. culex .83> Nec, spoliis dum sancta deum fulgentibus ornet
<verg. app. culex .84> Templa uel euectus finem transcendat habendi,
<verg. app. culex .85_85> Aduersum saeuis ultro caput hostibus offert?
<verg. app. culex .86> Illi falce deus colitur non arte politus,
<verg. app. culex .87> Ille colit lucos, illi Panchaia tura
<verg. app. culex .88> Floribus agrestes herbae uariantibus adsunt;
<verg. app. culex .89> Illi dulcis adest requies et pura uoluptas,
<verg. app. culex .90_90> Libera, simplicibus curis: huic imminet, omnis
<verg. app. culex .91> Derigit huc sensus, haec cura est subdita cordi,
<verg. app. culex .92> Quolibet ut requie uictu contentus abundet
<verg. app. culex .93> Iucundoque liget languentia corpora somno.
<verg. app. culex .94> O pecudes, o Panes et o gratissima tempe
<verg. app. culex .95_95>*Fontis* Hamadryadum, quarum non diuite cultu
<verg. app. culex .96> Aemulus Ascraeo pastor sibi quisque poetae
<verg. app. culex .97> Securam placido traducit pectore uitam.
<verg. app. culex .98> Talibus in studiis baculo dum nixus apricas
<verg. app. culex .99> Pastor agit curas et dum non arte canora
<verg. app. culex .100_100> Compacta solitum modulatur harundine carmen,
<verg. app. culex .101> Tendit ineuectus radios Hyperionis ardor
<verg. app. culex .102> Lucidaque aetherio ponit discrimina mundo,
<verg. app. culex .103> Qua iacit Oceanum flammas in utrumque rapaces.
<verg. app. culex .104> Et iam compellente uagae pastore capellae
<verg. app. culex .105_105> Ima susurrantis repetebant ad uada lymphae,
<verg. app. culex .106> Quae subter uiridem residebant caerula muscum.
<verg. app. culex .107> Iam medias operum partes euectus erat sol,
<verg. app. culex .108> Cum densas pastor pecudes cogebat in umbras.
<verg. app. culex .109> Vt procul aspexit luco residere uirenti,
<verg. app. culex .110_110> Delia diua, tuo, quo quondam uicta furore
<verg. app. culex .111> Venit Nyctelium fugiens Cadmeis Agaue,
<verg. app. culex .112> Infandas scelerata manus et caede cruenta,
<verg. app. culex .113> Quae gelidis bacchata iugis requieuit in antro
<verg. app. culex .114> Posterius poenam nati de morte datura;
<verg. app. culex .115_115> Hic etiam uiridi ludentes Panes in herba
<verg. app. culex .116> Et Satyri Dryadesque chorus egere puellae
<verg. app. culex .117> Naiadum <in> coetu: non tantum Oeagrius Hebrum
<verg. app. culex .118> Restantem tenuit ripis siluasque canendo
<verg. app. culex .119> Quantum te pernix remorantem, diua, chorea
<verg. app. culex .120_120> Multa tuo laetae fundentes gaudia uultu,
<verg. app. culex .121> Ipsa loci natura domum resonante susurro
<verg. app. culex .122> Quis dabat et dulci fessas refouebat in umbra.
<verg. app. culex .123> Nam primum prona surgebant ualle patentes
<verg. app. culex .124> Aeriae platanus, inter quas impia lotos,
<verg. app. culex .125_125> Impia, quae socios Ithaci maerentis abegit,
<verg. app. culex .126> Hospita dum nimia tenuit dulcedine captos;
<verg. app. culex .127> At, quibus insigni curru proiectus equorum
<verg. app. culex .128> Ambustus Phaethon luctu mutauerat artus,
<verg. app. culex .129> Heliades, teneris implexae bracchia truncis,
<verg. app. culex .130_130> Candida fundebant tentis uelamina ramis;
<verg. app. culex .131> Posterius cui Demophoon aeterna reliquit
<verg. app. culex .132> Perfidiam lamentandi mala - perfide multis,
<verg. app. culex .133> Perfide Demophoon et nunc deflende puellis;
<verg. app. culex .134> Quam comitabantur, fatalia carmina, quercus,
<verg. app. culex .135_135> Quercus ante datae Cereris quam semina uitae
<verg. app. culex .136>(Illas Triptolemi mutauit sulcus aristis);
<verg. app. culex .137> Hic magnum Argoae naui decus addita pinus
<verg. app. culex .138> Proceras decorat siluas hirsuta per artus
<verg. app. culex .139> Ac petit aeriis contingere montibus astra;
<verg. app. culex .140_140> Ilicis et nigrae species et fleta cupressus
<verg. app. culex .141> Vmbrosaeque manent fagus hederaeque ligantes
<verg. app. culex .142> Bracchia, fraternos plangat ne populus ictus,
<verg. app. culex .143> Ipsaeque escendunt ad summa cacumina lentae
<verg. app. culex .144> Pinguntque aureolos uiridi pallore corymbos;
<verg. app. culex .145_145> Quis aderat ueteris myrtus non nescia fati.
<verg. app. culex .146> At uolucres patulis residentes dulcia ramis
<verg. app. culex .147> Carmina per uarios edunt resonantia cantus.
<verg. app. culex .148> Hic suberat gelidis manans e fontibus unda,
<verg. app. culex .149> Quae leuibus placidum riuis sonat acta liquorem;
<verg. app. culex .150_150> Et quaqua geminas auium uox obstrepit aures,
<verg. app. culex .151> Hac querulae referunt uoces quis nantia limo
<verg. app. culex .152> Corpora lympha fouet; sonitus alit aeris echo
<verg. app. culex .153> Argutis et cuncta fremunt ardore cicadis.
<verg. app. culex .154> At circa passim fessae cubuere capellae
<verg. app. culex .155_155> Excelsis subter dumis, quos leniter adflans
<verg. app. culex .156> Aura susurrantis poscit confundere uenti.
<verg. app. culex .157> Pastor ut ad fontem densa requieuit in umbra,
<verg. app. culex .158> Mitem concepit proiectus membra soporem,
<verg. app. culex .159> Anxius insidiis nullis, sed lentus in herbis
<verg. app. culex .160_160> Securo pressos somno mandauerat artus.
<verg. app. culex .161> Stratus humi dulcem capiebat corde quietem,
<verg. app. culex .162> Ni Fors incertos iussisset ducere casus.
<verg. app. culex .163> Nam solitum uoluens ad tempus tractibus isdem
<verg. app. culex .164> Immanis uario maculatus corpore serpens,
<verg. app. culex .165_165> Mersus ut in limo magno subsideret aestu,
<verg. app. culex .166> Obuia uibranti carpens, grauis aere, lingua
<verg. app. culex .167> Squamosos late torquebat motibus orbes:
<verg. app. culex .168> Tollebant aurae uenientis ad omnia uirus.
<verg. app. culex .169> Iam magis atque magis corpus reuolubile uoluens
<verg. app. culex .170_170> Attollit nitidis pectus fulgoribus *et se*
<verg. app. culex .171> Sublimi ceruice caput, cui crista superne
<verg. app. culex .172> Edita purpureo lucens maculatur amictu
<verg. app. culex .173> Aspectuque micant flammarum lumina toruo.
<verg. app. culex .174> Metabat sese circum loca, cum uidet ingens
<verg. app. culex .175_175> Aduersum recubare ducem gregis: acrior instat
<verg. app. culex .176> Lumina diffundens intendere et obuia toruus
<verg. app. culex .177> Saepius arripiens infringere, quod sua quisquam
<verg. app. culex .178> Ad uada uenisset. naturae comparat arma:
<verg. app. culex .179> Ardet mente, furit stridoribus, intonat ore,
<verg. app. culex .180_180> Flexibus euersis torquentur corporis orbes,
<verg. app. culex .181> Manant sanguineae per tractus undique guttae,
<verg. app. culex .182> Spiritibus rumpit fauces. cui cuncta parantur
<verg. app. culex .183> Paruulus hunc prior umoris conterret alumnus
<verg. app. culex .184> Et mortem uitare monet per acumina; namque,
<verg. app. culex .185_185> Qua diducta genas pandebant lumina gemmis,
<verg. app. culex .186> Hac senioris erat naturae pupula telo
<verg. app. culex .187> Icta leui, cum prosiluit furibundus et illum
<verg. app. culex .188> Obtritum morti misit; cui dissitus omnis
<verg. app. culex .189> Spiritus excessit sensus. tum torua tenentem
<verg. app. culex .190_190> Lumina respexit serpentem comminus; inde
<verg. app. culex .191> Impiger, exanimis, uix compos mente refugit
<verg. app. culex .192> Et ualidum dextra detraxit ab arbore truncum
<verg. app. culex .193>(Qui casus sociarit opem numenue deorum
<verg. app. culex .194> Prodere sit dubium; ualuit sed uincere talis
<verg. app. culex .195_195> Horrida squamosi uoluentia membra draconis)
<verg. app. culex .196> Atque reluctantis crebris foedeque petentis
<verg. app. culex .197> Ictibus ossa ferit, cingunt qua tempora cristam;
<verg. app. culex .198> Et quod erat tardus, somni languore remoto
<verg. app. culex .199> Nescius aspiciens (timor obcaecauerat artus),
<verg. app. culex .200_200> Hoc minus implicuit dira formidine mentem.
<verg. app. culex .201> Quem postquam uidit caesum languescere, sedit.
<verg. app. culex .202> Iam quatit et biiugis oriens Erebois equos nox
<verg. app. culex .203> Et piger aurata procedit Vesper ab Oeta,
<verg. app. culex .204> Cum grege compulso pastor duplicantibus umbris
<verg. app. culex .205_205> Vadit et in fessos requiem dare comparat artus.
<verg. app. culex .206> Cuius ut intrauit leuior per corpora somnus
<verg. app. culex .207> Languidaque effuso requierunt membra sopore,
<verg. app. culex .208> Effigies ad eum culicis deuenit et illi
<verg. app. culex .209> Tristis ab euentu cecinit conuicia mortis.
<verg. app. culex .210_210>'Quis', inquit, 'meritis ad quae delatus acerbas
<verg. app. culex .211> Cogor adire uices? tua dum mihi carior ipsa
<verg. app. culex .212> Vita fuit uita, rapior per inania uentis.
<verg. app. culex .213> Tu lentus refoues iucunda membra quiete
<verg. app. culex .214> Ereptus taetris e cladibus: at mea manes
<verg. app. culex .215_215> Viscera Lethaeas cogunt transnare per undas.
<verg. app. culex .216> Praeda Charonis agor; uidi ut flagrantia taedis
<verg. app. culex .217> Limina: collucent infestis omnia templis.
<verg. app. culex .218> Obuia Tisiphone, serpentibus undique compta,
<verg. app. culex .219> Et flammas et saeua quatit mihi uerbera poenae;
<verg. app. culex .220_220> Cerberus et (diris flagrant latratibus ora!),
<verg. app. culex .221> Anguibus hinc atque hinc horrent cui colla reflexis
<verg. app. culex .222> Sanguineique micant ardorem luminis orbes.
<verg. app. culex .223> Heu quid ab officio digressa est gratia, cum te
<verg. app. culex .224> Restitui superis leti iam limine ab ipso?
<verg. app. culex .225_225> Praemia sunt pietatis ubi, pietatis honores?
<verg. app. culex .226> In uanas abiere uices: et iure recessit
<verg. app. culex .227> Iustitia et prior illa Fides. instantia uidi
<verg. app. culex .228> Alterius; sine respectu mea fata relinquens,
<verg. app. culex .229> Ad pariles agor euentus: fit poena merenti.
<verg. app. culex .230_230> Poena sit exitium, modo sit dum grata uoluntas,
<verg. app. culex .231> Existat par officium. feror auia carpens,
<verg. app. culex .232> Auia Cimmerios inter distantia lucos.
<verg. app. culex .233> Quem circa tristes densentur in omnia Poenae:
<verg. app. culex .234> Nam uinctus sedet immanis serpentibus Otos
<verg. app. culex .235_235> Deuinctum maestus procul aspiciens Ephialten,
<verg. app. culex .236> Conati quondam cum sint inscendere mundum;
<verg. app. culex .237> Et Tityos, Latona, tuae memor anxius irae
<verg. app. culex .238>(Implacabilis ira nimis) iacet alitis esca.
<verg. app. culex .239> Terreor, a, tantis insistere terreor umbris!
<verg. app. culex .240_240> Ad Stygias reuocatus aquas uix ultimus amni
<verg. app. culex .241> Exstat nectareas diuum qui prodidit escas,
<verg. app. culex .242> Gutturis arenti reuolutus in omnia sensu.
<verg. app. culex .243> Quid, saxum procul aduerso qui monte reuoluit,
<verg. app. culex .244> Contempsisse dolor quem numina uincit acerbans
<verg. app. culex .245_245> Otia quaerentem frustra sibi? ite, puellae,
<verg. app. culex .246> Ite, quibus taedas accendi tristis Erinys:
<verg. app. culex .247> Sicut Hymen praefata, dedit conubia mortis.
<verg. app. culex .248> Atque alias alio densas super agmine turmas!
<verg. app. culex .249> Impietate fera uaecordem Colchida matrem
<verg. app. culex .250_250> Anxia sollicitis meditantem uulnera natis;
<verg. app. culex .251> Iam Pandionia miserandas prole puellas,
<verg. app. culex .252> Quarum uox Ityn edit Ityn, quo Bistonius rex
<verg. app. culex .253> Orbus epops maeret, uolucres euectus in auras.
<verg. app. culex .254> At discordantes Cadmeo semine fratres
<verg. app. culex .255_255> Iam truculenta ferunt infestaque lumina corpus
<verg. app. culex .256> Alter in alterius, iamque auersatus uterque,
<verg. app. culex .257> Impia germani manat quod sanguine dextra.
<verg. app. culex .258> Eheu mutandus numquam labor! auferor ultra
<verg. app. culex .259> In diuersa magis, distantia nomina cerno:
<verg. app. culex .260_260> Elysiam tranandus agor delatus ad undam.
<verg. app. culex .261> Obuia Persephone comites heroidas urget
<verg. app. culex .262> Aduersas praeferre faces. Alcestis ab omni
<verg. app. culex .263> Inuiolata uacat cura, quod saeua mariti
<verg. app. culex .264> In Chalcodoniis Admeti fata morata est.
<verg. app. culex .265_265> Ecce Ithaci coniunx semper decus, Icariotis,
<verg. app. culex .266> Femineum concepta decus, manet et procul illa
<verg. app. culex .267> Turba ferox iuuenum telis confixa procorum.
<verg. app. culex .268> Quid misera Eurydice tanto maerore recessit,
<verg. app. culex .269> Poenaque respectus et nunc in te manet, Orpheu?
<verg. app. culex .270_270> Audax ille quidem, mitem qui Cerberon umquam
<verg. app. culex .271> Credidit aut ulli Ditis placabile numen,
<verg. app. culex .272> Nec timuit Phlegethonta furentem ardentibus undis
<verg. app. culex .273> Nec maesta obtenta Ditis ferrugine regna
<verg. app. culex .274> Defossasque domos ac Tartara nocte cruenta
<verg. app. culex .275_275> Obsita nec faciles Ditis sine iudice sedes,
<verg. app. culex .276> Iudice, qui uitae post mortem uindicat acta.
<verg. app. culex .277> Sed fortuna ualens audacem fecerat ante:
<verg. app. culex .278> Iam rapidi steterant amnes et turba ferarum
<verg. app. culex .279> Blanda uoce sequax regionem insederat *orphei;
<verg. app. culex .280_280> Iamque imam uiridi radicem mouerat alte
<verg. app. culex .281> Quercus humo [steterant amnes] siluaeque sonorae
<verg. app. culex .282> Sponte sua cantus rapiebant cortice auara.
<verg. app. culex .283> Labentis biiuges etiam per sidera Luna
<verg. app. culex .284> Pressit equos et tu currentis, menstrua uirgo,
<verg. app. culex .285_285> Auditura lyram tenuisti nocte relicta.
<verg. app. culex .286> Haec eadem potuit, Ditis, te uincere, coniunx,
<verg. app. culex .287> Eurydicenque ultro ducendam reddere: non fas,
<verg. app. culex .288> Non erat in uitam diuae exorabile mortis.
<verg. app. culex .289> Illa quidem nimium manes experta seueros
<verg. app. culex .290_290> Praeceptum signabat iter nec rettulit intus
<verg. app. culex .291> Lumina nec diuae corrupit munera lingua;
<verg. app. culex .292> Sed tu crudelis, crudelis tu magis, Orpheu;
<verg. app. culex .293> Oscula cara petens rupisti iussa deorum.
<verg. app. culex .294> Dignus amor uenia; gratum, si Tartara nossent,
<verg. app. culex .295_295> Peccatum: meminisse graue est. uos sede piorum,
<verg. app. culex .296> Vos manet heroum contra manus. hic et uterque
<verg. app. culex .297> Aeacides (Peleus namque et Telamonia uirtus
<verg. app. culex .298> Per secura patris laetantur numina, quorum
<verg. app. culex .299> Conubiis Venus et Virtus iniunxit honorem;
<verg. app. culex .300_300> Hunc rapuit *ferit*, ast illum Nereis amauit):
<verg. app. culex .301> Assidet hac iuuenis: sociat te gloria sortis,
<verg. app. culex .302> Alter *in excisum* referens a nauibus ignes
<verg. app. culex .303> Argolicis Phrygios torua feritate repulsos
<verg. app. culex .304>(O quis non referat talis diuortia belli,
<verg. app. culex .305_305> Quae Troiae uidere uiri uidereque Grai,
<verg. app. culex .306> Teucria cum magno manaret sanguine tellus
<verg. app. culex .307> Et Simois Xanthique liquor, Sigeaque praeter
<verg. app. culex .308> Litora cum Troas saeui ducis Hectoris ira
<verg. app. culex .309>*Videre* in classes inimica mente Pelasgas
<verg. app. culex .310_310> Vulnera tela neces ignes inferre paratos?
<verg. app. culex .311> Ipsa iugis namque Ida potens, feritatis et ipsa
<verg. app. culex .312> Ida faces altrix cupidis praebebat alumnis,
<verg. app. culex .313> Omnis ut in cineres Rhoetei litoris ora
<verg. app. culex .314> Classibus ambustis flamma lacrimante daretur.
<verg. app. culex .315_315> Hinc erat oppositus contra Telamonius heros
<verg. app. culex .316> Obiectoque dabat clipeo certamina, et illinc
<verg. app. culex .317> Hector erat, Troiae summum decus, acer uterque.
<verg. app. culex .318> Fluminibus ueluti fragor *et libet in se...
<verg. app. culex .319> Tegminibus telisque super [Sigeaque praeter]
<verg. app. culex .320_320> Eriperet reditus, alter Vulcania ferro
<verg. app. culex .321> Vulnera protectus depellere nauibus instat).
<verg. app. culex .322> Hos erat Aeacides uultu laetatus honores
<verg. app. culex .323> Dardaniaeque alter fuso quod sanguine campis
<verg. app. culex .324> Hectoreo uictor lustrauit corpore Troiam;
<verg. app. culex .325_325> Rursus acerba fremunt, Paris hunc quod letat et huius
<verg. app. culex .326>*arma* dolis Ithaci uirtus quod concidit icta.
<verg. app. culex .327> Huic gerit auersos proles Laertia uultus,
<verg. app. culex .328> Et iam Strymonii Rhesi uictorque Dolonis
<verg. app. culex .329> Pallade iam laetatur ouans rursusque tremescit
<verg. app. culex .330_330> Iam Ciconas iamque horret atrox *lestrigone...;
<verg. app. culex .331> Illum Scylla rapax, canibus succincta Molossis,
<verg. app. culex .332> Aetnaeusque Cyclops, illum metuenda Charybdis
<verg. app. culex .333> Pallentesque lacus et squalida Tartara terrent.
<verg. app. culex .334> Hic et Tantaleae generamen prolis Atrides
<verg. app. culex .335_335> Assidet, Argiuum lumen, quo flamma regente
<verg. app. culex .336> Doris Erichthonias prostrauit funditus arces.
<verg. app. culex .337> Reddidit heu Graius poenas tibi, Troia, ruenti,
<verg. app. culex .338> Hellespontiacis obiturus reddidit undis.
<verg. app. culex .339> Illa uices hominum testata est copia quondam,
<verg. app. culex .340_340> Ne quisquam propriae fortunae munere diues
<verg. app. culex .341> Iret ineuectus caelum super; omne propinquo
<verg. app. culex .342> Frangitur inuidiae telo decus. ibat in altum
<verg. app. culex .343> Vis Argea petens patriam ditataque praeda
<verg. app. culex .344> Arcis Erichthoniae; comes huic erat aura secunda
<verg. app. culex .345_345> Per placidum cursu pelagus; Nereis ad undas
<verg. app. culex .346> Signa dabat, pars inflexis super acta carinis,
<verg. app. culex .347> Cum seu caelesti fato seu sideris ortu
<verg. app. culex .348> Vndique mutatur caeli nitor, omnia uentis,
<verg. app. culex .349> Omnia turbinibus sunt anxia; iam maris unda
<verg. app. culex .350_350> Sideribus certat consurgere, iamque superne
<verg. app. culex .351> Corripere et soles et sidera cuncta minatur
<verg. app. culex .352> Ac ruere in terras caeli fragor. hic modo laetans
<verg. app. culex .353> Copia nunc miseris circumdatur anxia fatis
<verg. app. culex .354> Immoriturque super fluctus et saxa Capherei,
<verg. app. culex .355_355> Euboicas aut per cautes Aegaeaque late
<verg. app. culex .356> Litora, cum Phrygiae passim uaga praeda peremptae
<verg. app. culex .357> Omnis in aequoreo fluitat iam naufraga fluctu.
<verg. app. culex .358> Hic alii <re> sident pariles uirtutis honore
<verg. app. culex .359> Heroes mediisque siti sunt sedibus omnes,
<verg. app. culex .360_360> Omnes Roma decus magni quos suscipit orbis.
<verg. app. culex .361> Hic Fabii Deciique, hic est et Horatia uirtus,
<verg. app. culex .362> Hic et fama uetus numquam moritura Camilli,
<verg. app. culex .363> Curtius et, mediis quem quondam sedibus urbis
<verg. app. culex .364> Deuotum bellis consumpsit gurges in unda;
<verg. app. culex .365_365> Mucius et prudens ardorem corpore passus,
<verg. app. culex .366> Cui cessit Lydi timefacta potentia regis;
<verg. app. culex .367> Hic Curius clarae socius uirtutis et ille
<verg. app. culex .368>*Flaminius* deuota dedit qui corpora flammae
<verg. app. culex .369>(Iure igitur talis sedes, pietatis honores),
<verg. app. culex .370_370> Scipiadaeque duces, quorum deuota triumphis
<verg. app. culex .371> Moenia *rapidis* Libycae Carthaginis horrent.
<verg. app. culex .372> Illi laude sua uigeant: ego Ditis opacos
<verg. app. culex .373> Cogor adire lacus, uiduos, a, lumine Phoebi
<verg. app. culex .374> Et uastum Phlegethonta pati, quo, maxime Minos,
<verg. app. culex .375_375> Conscelerata pia discernis uincula sede.
<verg. app. culex .376> Ergo iam causam mortis, iam dicere uitae
<verg. app. culex .377> Verberibus saeuae cogunt ab iudice Poenae,
<verg. app. culex .378> Cum mihi tu sis causa mali nec conscius adsis;
<verg. app. culex .379> Sed tolerabilibus curis haec immemor audis
<verg. app. culex .380_380> Et tamen ut uades, dimittes omnia uentis.
<verg. app. culex .381> Digredior numquam rediturus: tu cole fontis
<verg. app. culex .382> Et uiridis nemorum siluas et pascua laetus,
<verg. app. culex .383> At mea diffusas rapiuntur dicta per auras'.
<verg. app. culex .384> Dixit et extrema tristis cum uoce recessit.
<verg. app. culex .385_385> Hunc ubi sollicitum dimisit inertia uitae
<verg. app. culex .386> Interius grauiter regementem, nec tulit ultra
<verg. app. culex .387> Sensibus infusum culicis de morte dolorem,
<verg. app. culex .388> Quantumcumque sibi uires tribuere seniles
<verg. app. culex .389>(Quis tamen infestum pugnans deuicerat hostem),
<verg. app. culex .390_390> Riuum propter aquae uiridi sub fronde latentem
<verg. app. culex .391> Conformare locum capit impiger, hunc et in orbem
<verg. app. culex .392> Destinat ac ferri capulum repetiuit in usum,
<verg. app. culex .393> Gramineam <ut> uiridi foderet de caespite terram.
<verg. app. culex .394> Iam memor inceptum peragens sibi cura laborem
<verg. app. culex .395_395> Congestum cumulauit opus, atque aggere multo
<verg. app. culex .396> Telluris tumulus formatum creuit in orbem.
<verg. app. culex .397> Quem circum lapidem leui de marmore formans
<verg. app. culex .398> Conserit, assiduae curae memor. hic et acanthos
<verg. app. culex .399> Et rosa purpureum crescent pudibunda ruborem
<verg. app. culex .400_400> Et uiolae omne genus; hic est et Spartica myrtus
<verg. app. culex .401> Atque hyacinthos et hic Cilici crocus editus aruo,
<verg. app. culex .402> Laurus item Phoebi decus ingens, hic rhododaphne
<verg. app. culex .403> Liliaque et roris non auia cura marini
<verg. app. culex .404> Herbaque turis opes priscis imitata Sabina
<verg. app. culex .405_405> Chrysanthusque hederaeque nitor pallente corymbo
<verg. app. culex .406> Et bocchus Libyae regis memor, hic amarantus
<verg. app. culex .407> Bumastusque uirens et semper florida tinus.
<verg. app. culex .408> Non illinc narcissus abest, cui gloria formae
<verg. app. culex .409> Igne Cupidineo proprios exarsit in artus,
<verg. app. culex .410_410> Et quoscumque nouant uernantia tempora flores.
<verg. app. culex .411> His tumulus super inseritur. tum fronte locatur
<verg. app. culex .412> Elogium, tacita firmat quod littera uoce:
<verg. app. culex .413>'Parue culex, pecudum custos tibi tale merenti
<verg. app. culex .414> Funeris officium uitae pro munere reddit'.
