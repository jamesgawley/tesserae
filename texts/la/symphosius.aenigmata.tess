<symph. aenigm. 1.1> Haec quoque Symphosius de carmine lusit inepto
<symph. aenigm. 1.2>(Sic tu, Sexte, doces; sic te deliro magistro),
<symph. aenigm. 1.3> Annua Saturni dum tempora festa redirent
<symph. aenigm. 1.4> Perpetuo semper nobis sollemnia ludo.
<symph. aenigm. 1.5> Post epulas laetas, post dulcia pocula mensae
<symph. aenigm. 1.6> Deliras inter uetulas puerosque loquaces,
<symph. aenigm. 1.7> Cum streperet late madidae facundia linguae,
<symph. aenigm. 1.8> Tum uerbosa cohors studio sermonis inepti
<symph. aenigm. 1.9> Nescio quas passim magno de nomine nugas
<symph. aenigm. 1.10> Est meditata diu; sed friuola multa locuta est.
<symph. aenigm. 1.11> Nec mediocre fuit, magni certaminis instar,
<symph. aenigm. 1.12> Ponere diuerse uel soluere quaeque uicissim.
<symph. aenigm. 1.13> Ast ego, ne solus foede tacuisse uiderer,
<symph. aenigm. 1.14> Qui nihil attulerim mecum, quod dicere possem,
<symph. aenigm. 1.15> Hos uersus feci subito +de carmine uocis.
<symph. aenigm. 1.16> Insanos inter sanum non esse necesse est.
<symph. aenigm. 1.17> Da ueniam, lector, quod non sapit ebria Musa.
<symph. aenigm. 1.18> De summo planus, sed non ego planus in imo
<symph. aenigm. 1.19> Versor utrimque manu. diuerso munere fungor.
<symph. aenigm. 1.20> Altera pars reuocat, quidquid pars altera fecit.
<symph. aenigm. 1.21> Dulcis amica dei, ripae uicina profundae,
<symph. aenigm. 1.22> Suaue canens Musis, nigro perfusa colore,
<symph. aenigm. 1.23> Nuntia sum linguae digitis signata magistris.
<symph. aenigm. 1.24> Corporis extremi non magnum pondus adhaesi.
<symph. aenigm. 1.25> Ingenitum dicas; ita pondere nemo grauatur.
<symph. aenigm. 1.26> Vna tamen facies plures habet ore figuras.
<symph. aenigm. 1.27> Virtutes magnas de uiribus affero paruis.
<symph. aenigm. 1.28> Pando domos clausas, iterum sed claudo patentes.
<symph. aenigm. 1.29> Seruo domum domino, sed rursus seruor ab ipso.
<symph. aenigm. 1.30> Nexa ligor ferro, multos habitura ligatos.
<symph. aenigm. 1.31> Vincior ipsa prius, sed uincio uincta uicissim.
<symph. aenigm. 1.32> Et solui multos, nec sum tamen ipsa soluta.
<symph. aenigm. 1.33> Terra mihi corpus, uires mihi praestitit ignis;
<symph. aenigm. 1.34> De terra nascor; sedes est semper in alto;
<symph. aenigm. 1.35> Et me perfundit, qui me cito deserit, umor.
<symph. aenigm. 1.36> Sunt mihi, sunt lacrimae, sed non est causa doloris.
<symph. aenigm. 1.37> Est iter ad caelum, sed me grauis impedit aer,
<symph. aenigm. 1.38> Et qui me genuit, sine me non nascitur ipse.
<symph. aenigm. 1.39> Nox ego sum facie, sed non sum nigra colore
<symph. aenigm. 1.40> Inque die media tenebras tamen affero mecum.
<symph. aenigm. 1.41> Nec mihi dant stellae lucem nec Cynthia lumen.
<symph. aenigm. 1.42> Ex alto uenio, longa delapsa ruina.
<symph. aenigm. 1.43> De caelo cecidi medias transmissa per auras:
<symph. aenigm. 1.44> Sed sinus excepit, qui me simul ipse recepit.
<symph. aenigm. 1.45> Vnda fui quondam, quod me cito credo futuram.
<symph. aenigm. 1.46> Nunc rigidi caeli duris conexa catenis
<symph. aenigm. 1.47> Nec calcata pati possum nec nuda teneri.
<symph. aenigm. 1.48> Puluis aquae tenuis modico cum pondere lapsus,
<symph. aenigm. 1.49> Sole madens, aestate fluens, in frigore siccus,
<symph. aenigm. 1.50> Flumina facturus totas prius occupo terras.
<symph. aenigm. 1.51> Est domus in terris, clara quae uoce resultat.
<symph. aenigm. 1.52> Ipsa domus resonat, tacitus sed non sonat hospes.
<symph. aenigm. 1.53> Ambo tamen currunt, hospes simul et domus una.
<symph. aenigm. 1.54> Longa feror uelox formosae filia siluae,
<symph. aenigm. 1.55> Innumeris pariter comitum stipata cateruis.
<symph. aenigm. 1.56> Curro uias multas, uestigia nulla relinquens.
<symph. aenigm. 1.57> Mira tibi referam nostrae primordia uitae.
<symph. aenigm. 1.58> Nondum natus eram nec eram iam matris in aluo.
<symph. aenigm. 1.59> Iam posito partu natum me nemo uidebat.
<symph. aenigm. 1.60> Non possum nasci, si non occidero matrem.
<symph. aenigm. 1.61> Occidi matrem, sed me manet exitus idem.
<symph. aenigm. 1.62> Id mea mors patitur, quod iam mea fecit origo.
<symph. aenigm. 1.63> Littera me pauit, nec quid sit littera noui.
<symph. aenigm. 1.64> In libris uixi nec sum studiosior inde.
<symph. aenigm. 1.65> Exedi Musas nec adhuc tamen ipsa profeci(==PRO-FE+CI).
<symph. aenigm. 1.66> Pallas me docuit texendi nosse laborem.
<symph. aenigm. 1.67> Nec pepli radios poscunt nec licia telae.
<symph. aenigm. 1.68> Nulla mihi manus est, pedibus tamen omnia fiunt.
<symph. aenigm. 1.69> Porto domum mecum, semper migrare parata,
<symph. aenigm. 1.70> Mutatoque solo non sum miserabilis exul,
<symph. aenigm. 1.71> Sed mihi concilium de caelo nascitur ipso.
<symph. aenigm. 1.72> Raucisonans ego sum media uocalis in unda,
<symph. aenigm. 1.73> Sed uox laude sonat, +quasi se quoque laudet et ipsa.
<symph. aenigm. 1.74> Cumque canam semper, nullus mea carmina laudat.
<symph. aenigm. 1.75> Tarda, gradu lento, specioso praedita dorso;
<symph. aenigm. 1.76> Docta quidem studio, sed saeuo prodita fato
<symph. aenigm. 1.77> Viua nihil dixi; quae sic modo mortua canto.
<symph. aenigm. 1.78> Caeca mihi facies atris obscura tenebris.
<symph. aenigm. 1.79> Nox est ipse dies nec sol mihi cernitur ullus.
<symph. aenigm. 1.80> Malo tegi terra: sic me quoque nemo uidebit.
<symph. aenigm. 1.81> Prouida sum uitae, duro non pigra labori,
<symph. aenigm. 1.82> Ipsa ferens umeris securae praemia brumae.
<symph. aenigm. 1.83> Nec gero magna simul, sed congero multa uicissim.
<symph. aenigm. 1.84> Improba sum, fateor. quid enim gula turpe ueretur?
<symph. aenigm. 1.85> Frigora uitabam, quae nunc aestate reuertor;
<symph. aenigm. 1.86> Sed cito submoueor falso conterrita uento.
<symph. aenigm. 1.87> Non bonus agricolis, non frugibus utilis hospes,
<symph. aenigm. 1.88> Non magnus forma, non recto nomine dictus,
<symph. aenigm. 1.89> Non gratus Cereri non paruam sumo saginam.
<symph. aenigm. 1.90> Parua mihi domus est, sed ianua semper aperta.
<symph. aenigm. 1.91> Exiguo sumptu furtiua uiuo sagina.
<symph. aenigm. 1.92> Quod mihi nomen inest, Romae quoque consul habebat.
<symph. aenigm. 1.93> Littera sum caeli pinna perscripta uolanti,
<symph. aenigm. 1.94> Bella cruenta gerens uolucri discrimine Martis.
<symph. aenigm. 1.95> Nec uereor pugnas, dum non sit longior hostis.
<symph. aenigm. 1.96> Viuo nouem uitas, si me non Graecia fallit,
<symph. aenigm. 1.97> Atraque sum semper nullo compulsa dolore,
<symph. aenigm. 1.98> Et non irascens ultro conuitia dico.
<symph. aenigm. 1.99> Nox mihi dat nomen primo de tempore noctis.
<symph. aenigm. 1.100> Pluma mihi non est, cum sit mihi pinna uolantis;
<symph. aenigm. 1.101> Sed redeo in tenebris nec me committo diebus.
<symph. aenigm. 1.102> Plena domus spinis; parui sed corporis hospes
<symph. aenigm. 1.103> Incolumi dorso telis completus acutis
<symph. aenigm. 1.104> Sustinet armatas sedes, habitator inermis.
<symph. aenigm. 1.105> Est noua nostrarum cunctis captura ferarum,
<symph. aenigm. 1.106> Vt si quid capias, id tu tibi ferre recuses,
<symph. aenigm. 1.107> Et quod non capias, tecum tamen ipse reportes.
<symph. aenigm. 1.108> Vita mihi mors est; morior si coepero nasci.
<symph. aenigm. 1.109> Sed prius est fatum leti, quam lucis origo.
<symph. aenigm. 1.110> Sic solus Manes ipsos mihi dico parentes.
<symph. aenigm. 1.111> Moechus eram regis, sed lignea membra sequebar.
<symph. aenigm. 1.112> Et Cilicum mons sum, sed mons sum nomine solo.
<symph. aenigm. 1.113> Et uehor in caelis et in ipsis ambulo terris.
<symph. aenigm. 1.114> Dentibus insanis ego sum, qui uinco bidentes,
<symph. aenigm. 1.115> Sanguineas praedas quaerens uictusque cruentos.
<symph. aenigm. 1.116> Multa cum rabie uocem quoque tollere possum.
<symph. aenigm. 1.117> Exiguum corpus, sed cor mihi corpore maius.
<symph. aenigm. 1.118> Sum uersuta dolis, arguto callida sensu,
<symph. aenigm. 1.119> Et fera sum sapiens, sapiens fera si qua uocatur.
<symph. aenigm. 1.120> Alma Iouis nutrix, longo uestita capillo,
<symph. aenigm. 1.121> Culmina difficili peragrans super ardua gressu,
<symph. aenigm. 1.122> Custodi pecoris tremula respondeo lingua.
<symph. aenigm. 1.123> Setigerae matris fecunda natus in aluo
<symph. aenigm. 1.124> Desuper ex alto uirides expecto saginas,
<symph. aenigm. 1.125> Nomine numen habens, si littera prima periret.
<symph. aenigm. 1.126> Dissimilis patri, matri diuersa figura
<symph. aenigm. 1.127> Confusi generis; generi non apta propago.
<symph. aenigm. 1.128> Ex aliis nascor nec quisquam nascitur ex me.
<symph. aenigm. 1.129> A fluuio dicor, fluuius uel dicitur ex me.
<symph. aenigm. 1.130> Iunctaque sum uento, quae sum uelocior ipso.
<symph. aenigm. 1.131> Et mihi dat uentus natos nec quaero maritum.
<symph. aenigm. 1.132> Quattuor insignis pedibus manibusque duabus
<symph. aenigm. 1.133> Dissimilis mihi sum, quia sum non unus et unus.
<symph. aenigm. 1.134> Et uehor et gradior, qua me mea corpora portant.
<symph. aenigm. 1.135> Grande mihi caput est, intus sunt membra minuta.
<symph. aenigm. 1.136> Pes unus solus, sed pes longissimus unus.
<symph. aenigm. 1.137> Et me somnus amat, proprio nec dormio somno.
<symph. aenigm. 1.138> Anseris esse pedes similes mihi, nolo negare.
<symph. aenigm. 1.139> Nec duo sunt tantum, sed plures ordine cernis;
<symph. aenigm. 1.140> Et tamen hos ipsos omnes ego porto supinos.
<symph. aenigm. 1.141> Tota uocor graece, sed non sum tota latine.
<symph. aenigm. 1.142> Ante tamen mediam cauponis scripta tabernam
<symph. aenigm. 1.143> In terra nascor, lympha lauor, unguor oliuo.
<symph. aenigm. 1.144> Pendeo, dum nascor; rursus, dum pendeo, +nascor.
<symph. aenigm. 1.145> Pendens commoueor uentis et nutrior undis.
<symph. aenigm. 1.146> Pendula si non sim, non sum iam iamque futura.
<symph. aenigm. 1.147> Mordeo mordentes, ultro non mordeo quemquam;
<symph. aenigm. 1.148> Sed sunt mordentem multi mordere parati.
<symph. aenigm. 1.149> Nemo timet morsum, dentes quia non habet ullos.
<symph. aenigm. 1.150> Purpura sum terrae, pulcro perfusa rubore,
<symph. aenigm. 1.151> Saeptaque, ne uioler, telis defendor acutis.
<symph. aenigm. 1.152> O felix, longo si possim uiuere fato!
<symph. aenigm. 1.153> Magna quidem non sum, sed inest mihi maxima uirtus.
<symph. aenigm. 1.154> Spiritus est magnus, quamuis sim corpore paruo.
<symph. aenigm. 1.155> Nec mihi germen habet noxam nec culpa ruborem.
<symph. aenigm. 1.156> Dulcis odor nemoris flamma fumoque fatigor,
<symph. aenigm. 1.157> Et placet hoc superis, medios quod mittor in ignes:
<symph. aenigm. 1.158> Nec mihi poena datur, sed habetur gratia dandi.
<symph. aenigm. 1.159> De lacrimis et pro lacrimis mea coepit origo.
<symph. aenigm. 1.160> Ex oculis fluxi, sed nunc ex arbore nascor.
<symph. aenigm. 1.161> Laetus honor frondis, tristis sed imago doloris.
<symph. aenigm. 1.162> Dens ego sum magnus populis cognatus Eois.
<symph. aenigm. 1.163> Nunc ego per partes in corpora multa recessi.
<symph. aenigm. 1.164> Nec remanent uires, sed formae gratia mansit.
<symph. aenigm. 1.165> Herba fui quondam uiridi de gramine terrae;
<symph. aenigm. 1.166> Sed chalybis duro mollis praecisa metallo
<symph. aenigm. 1.167> Mole premor propria, tecto conclusa sub alto.
<symph. aenigm. 1.168> Ambo sumus lapides, una sumus, ambo iacemus.
<symph. aenigm. 1.169> Quam piger est unus, tantum non est piger alter:
<symph. aenigm. 1.170> Hic manet immotus, non desinit ille moueri.
<symph. aenigm. 1.171> Inter saxa fui, quae me contrita premebant;
<symph. aenigm. 1.172> Vix tamen effugi totis collisa medullis.
<symph. aenigm. 1.173> Et iam forma mihi minor est, sed copia maior.
<symph. aenigm. 1.174> Nolo toro iungi, quamuis placet esse maritam.
<symph. aenigm. 1.175> Nolo uirum thalamo: per me mea nata propago est.
<symph. aenigm. 1.176> Nolo sepulcra pati; scio me submergere terrae.
<symph. aenigm. 1.177> Exiguum munus flexu mucronis adunci
<symph. aenigm. 1.178> Fallaces escas medio circumfero fluctu.
<symph. aenigm. 1.179> Blandior, ut noceam; morti praemitto saginam.
<symph. aenigm. 1.180> Longa, sed exilis, tenui producta metallo,
<symph. aenigm. 1.181> Mollia duco leui comitantia uincula ferro,
<symph. aenigm. 1.182> Et faciem laesis et nexum reddo solutis.
<symph. aenigm. 1.183> Maior eram longe quondam, dum uita manebat;
<symph. aenigm. 1.184> Sed nunc exanimis lacerata ligata reuulsa
<symph. aenigm. 1.185> Dedita sum terrae, tumulo sed condita non sum.
<symph. aenigm. 1.186> In caput ingredior, quia de pede pendeo solo.
<symph. aenigm. 1.187> Vertice tango solum, capitis uestigia signo;
<symph. aenigm. 1.188> Sed multi comites casum patiuntur eundem.
<symph. aenigm. 1.189> Findere me nulli possunt, praecidere multi.
<symph. aenigm. 1.190> Sed sum uersicolor, albus quandoque futurus.
<symph. aenigm. 1.191> Malo manere niger: minus ultima fata uerebor.
<symph. aenigm. 1.192> Non sum cincta comis et non sum compta capillis.
<symph. aenigm. 1.193> Intus enim crines mihi sunt, quos non uidet ullus.
<symph. aenigm. 1.194> Meque manus mittunt manibusque remittor in auras.
<symph. aenigm. 1.195> Dentibus innumeris sum toto corpore plena.
<symph. aenigm. 1.196> Frondicomam subolem morsu depascor acuto.
<symph. aenigm. 1.197> Mando tamen frustra, quia respuo praemia dentis.
<symph. aenigm. 1.198> Mucro mihi geminus ferro coniungitur uno.
<symph. aenigm. 1.199> Cum uento luctor, cum gurgite pugno profundo.
<symph. aenigm. 1.200> Scrutor aquas medias, ipsas quoque mordeo terras.
<symph. aenigm. 1.201> Stat nemus in lymphis, stat in alto gurgite silua,
<symph. aenigm. 1.202> Et manet in mediis undis immobile robur.
<symph. aenigm. 1.203> Terra tamen mittit, quod terrae munera praestat.
<symph. aenigm. 1.204> Ipsa grauis non sum, sed aquae mihi pondus inhaeret.
<symph. aenigm. 1.205> Viscera tota tument patulis diffusa cauernis.
<symph. aenigm. 1.206> Intus lympha latet, sed non se sponte profundit.
<symph. aenigm. 1.207> Tres mihi sunt dentes, unus quos continet ordo.
<symph. aenigm. 1.208> Vnus praeterea dens est et solus in imo.
<symph. aenigm. 1.209> Meque tenet numen, uentus timet, aequora curant.
<symph. aenigm. 1.210> Saepta graui ferro, leuibus circumdata pinnis
<symph. aenigm. 1.211> Aera per medium uolucri contendo meatu,
<symph. aenigm. 1.212> Missaque discedens nullo mittente reuertor
<symph. aenigm. 1.213> De pecudis dorso pecudes ego terreo cunctas,
<symph. aenigm. 1.214> Obsequio cogens moderati lege doloris.
<symph. aenigm. 1.215> Nec uolo contemni, sed contra nolo nocere.
<symph. aenigm. 1.216> Cornibus apta cauis, tereti perlucida gyro,
<symph. aenigm. 1.217> Lumen habens intus, diuini sideris instar,
<symph. aenigm. 1.218> Noctibus in mediis faciem non perdo dierum.
<symph. aenigm. 1.219> Perspicior penitus nec luminis arceo uisus,
<symph. aenigm. 1.220> Transmittens oculos intra mea membra meantes.
<symph. aenigm. 1.221> Nec me transit hiems, sed sol tamen emicat in me.
<symph. aenigm. 1.222> Nulla mihi certa est, nulla est peregrina figura.
<symph. aenigm. 1.223> Fulgor inest intus radianti luce coruscus,
<symph. aenigm. 1.224> Qui nihil ostendit, nisi <si> quid uiderit ante.
<symph. aenigm. 1.225> Lex bona dicendi, lex sum quoque dura tacendi,
<symph. aenigm. 1.226> Ius auidae linguae, finis sine fine loquendi,
<symph. aenigm. 1.227> Ipsa fluens, dum uerba fluunt, ut lingua quiescat.
<symph. aenigm. 1.228> Mersa procul terris in cespite lympha profundo
<symph. aenigm. 1.229> Non nisi perfossis possum procedere rimis,
<symph. aenigm. 1.230> Et trahor ad superos alieno ducta labore.
<symph. aenigm. 1.231> Truncum terra tegit, latitant in caespite lymphae.
<symph. aenigm. 1.232> Alueus est modicus, qui ripas non habet ullas.
<symph. aenigm. 1.233> In ligno uehitur medio, quod ligna uehebat.
<symph. aenigm. 1.234> Non ego continuo morior, dum spiritus exit:
<symph. aenigm. 1.235> Nam redit assidue, quamuis et saepe recedit.
<symph. aenigm. 1.236> Nunc<que> mihi magna est animae, nunc nulla facultas.
<symph. aenigm. 1.237> Deucalionea proueni sospes ab unda,
<symph. aenigm. 1.238> Affinis terrae, sed longe durior illa.
<symph. aenigm. 1.239> Littera decedat: uolucrum quoque nomen habebo.
<symph. aenigm. 1.240> Euasi flammas, ignis tormenta profugi.
<symph. aenigm. 1.241> Ipsa medella meo pugnat contraria fato:
<symph. aenigm. 1.242> Ardeo de lymphis; mediis incendor ab undis.
<symph. aenigm. 1.243> Semper inest intus, sed raro cernitur ignis.
<symph. aenigm. 1.244> Intus enim latitat, sed solos prodit ad ictus.
<symph. aenigm. 1.245> Nec lignis ut uiuat eget, nec ut occidat undis.
<symph. aenigm. 1.246> Quattuor aequales currunt ex arte sorores
<symph. aenigm. 1.247> Sic quasi certantes, cum sit labor omnibus unus.
<symph. aenigm. 1.248> Et prope sunt pariter nec se contingere possunt.
<symph. aenigm. 1.249> Nos sumus, ad caelum quae tendimus, alta petentes,
<symph. aenigm. 1.250> Concordi fabrica quas unus continet ordo,
<symph. aenigm. 1.251> Vt simul haerentes per nos nitantur ad auras.
<symph. aenigm. 1.252> Mundi magna parens, laqueo conexa tenaci,
<symph. aenigm. 1.253> Vincta solo plano, manibus compressa duabus
<symph. aenigm. 1.254> Ducor ubique sequens et me quoque cuncta sequuntur.
<symph. aenigm. 1.255> Aere rigens curuo patulum componor in orbem.
<symph. aenigm. 1.256> Mobilis est intus linguae crepitantis imago.
<symph. aenigm. 1.257> Non resono positus, sed motus saepe resulto.
<symph. aenigm. 1.258> Mater erat Tellus, genitor est ipse Prometheus,
<symph. aenigm. 1.259> Auriculae<que> regunt redimito uentre cauato.
<symph. aenigm. 1.260> Dum cecidi, subito mater mea me laniauit.
<symph. aenigm. 1.261> Tres olim fuimus, qui nomine iungimur uno.
<symph. aenigm. 1.262> Ex tribus est unus, et tres miscentur in uno.
<symph. aenigm. 1.263> Quisque bonus per se; melior, qui continet omnes.
<symph. aenigm. 1.264> Sublatum nihil est, nihil est extrinsecus auctum;
<symph. aenigm. 1.265> Nec tamen inueni, quicquid prius ipse reliqui.
<symph. aenigm. 1.266> Quod fuerat, non est; coepit, quod non erat, esse.
<symph. aenigm. 1.267> Nomen ouis graece, contentio magna dearum,
<symph. aenigm. 1.268> Fraus iuuenis Phrygii, multarum cura sororum.
<symph. aenigm. 1.269> Hoc uolo, ne breuiter mihi syllaba prima legatur.
<symph. aenigm. 1.270> Nobile duco genus magni de gente Catonis.
<symph. aenigm. 1.271> Vna mihi soror est, plures licet esse putentur.
<symph. aenigm. 1.272> De fumo facies, sapientia de sale nata est.
<symph. aenigm. 1.273> Non ego de toto mihi corpore uindico uires,
<symph. aenigm. 1.274> Sed capitis pugna nulli certare recuso.
<symph. aenigm. 1.275> Grande tamen caput est, totum quoque pondus in illo.
<symph. aenigm. 1.276> Contero cuncta simul uirtutis robore magno.
<symph. aenigm. 1.277> Vna mihi ceruix, capitum sed forma duorum.
<symph. aenigm. 1.278> Pro pedibus caput est: nam cetera corpore non sunt.
<symph. aenigm. 1.279>+Rubida curua capax, alienis umida guttis,
<symph. aenigm. 1.280> Luminibus falsis auri mentita colorem,
<symph. aenigm. 1.281> Dedita sudori, modico succumbo labori.
<symph. aenigm. 1.282> Per totas aedes innoxius introit ignis.
<symph. aenigm. 1.283> Est calor in medio magnus, quem nemo ueretur.
<symph. aenigm. 1.284> Non est nuda domus, sed nudus conuenit hospes.
<symph. aenigm. 1.285> Dedita sum semper uoto, non certa futuri.
<symph. aenigm. 1.286> Iactor in ancipites uaria uertigine casus
<symph. aenigm. 1.287> Non ego maesta malis, non rebus laeta secundis.
<symph. aenigm. 1.288> Terra fui primo, latebris abscondita terrae;
<symph. aenigm. 1.289> Nunc aliud pretium flammae nomenque dederunt,
<symph. aenigm. 1.290> Nec iam terra uocor, licet ex me terra paretur.
<symph. aenigm. 1.291> Plus ego sustinui, quam corpus debuit unum.
<symph. aenigm. 1.292> Tres animas habui, quas omnes intus habebam:
<symph. aenigm. 1.293> Discessere duae, sed tertia paene secuta est.
<symph. aenigm. 1.294> Bellipotens olim, saeuis metuendus in armis,
<symph. aenigm. 1.295>+Quinque pedes habui, quod numquam nemo negauit.
<symph. aenigm. 1.296> Nunc mihi uix duo sunt; inopem me copia fecit.
<symph. aenigm. 1.297> Cernere iam fas est, quod uix tibi credere fas est.
<symph. aenigm. 1.298> Vnus inest oculus, capitum sed milia multa.
<symph. aenigm. 1.299> Qui quod habet uendit, quod non habet unde parabit?
<symph. aenigm. 1.300> Inter luciferum caelum terrasque iacentes
<symph. aenigm. 1.301> Aera per medium docta meat arte uiator.
<symph. aenigm. 1.302> Semita sed breuis est, pedibus nec sufficit ipsis.
<symph. aenigm. 1.303>[Nunc mihi iam credas, fieri quod posse negatur.
<symph. aenigm. 1.304> Octo tenes manibus, sed me monstrante magistro
<symph. aenigm. 1.305> Sublatis septem reliqui tibi quinque manebunt.]
<symph. aenigm. 1.306> Insidias nullas uereor de fraude latenti;
<symph. aenigm. 1.307> Nam deus attribuit nobis haec munera formae,
<symph. aenigm. 1.308> Quod me nemo mouet, nisi qui prius ipse mouetur.
<symph. aenigm. 1.309> Virgo modesta nimis legem bene seruo pudoris.
<symph. aenigm. 1.310> Ore procax non sum nec sum temeraria linguae.
<symph. aenigm. 1.311> Vltro nolo loqui, sed do responsa loquenti.
<symph. aenigm. 1.312> Sponte mea ueniens uarias ostendo figuras.
<symph. aenigm. 1.313> Fingo metus uanos nullo discrimine ueri.
<symph. aenigm. 1.314> Sed me nemo uidet, nisi qui sua lumina claudit.
<symph. aenigm. 1.315> Nomen habens hominis post ultima fata relinquor.
<symph. aenigm. 1.316> Nomen inane manet, sed dulcis uita profugit.
<symph. aenigm. 1.317> Vita tamen superest morti post tempora uitae.
<symph. aenigm. 1.318> Mater me genuit, eadem mox gignitur ex me.
