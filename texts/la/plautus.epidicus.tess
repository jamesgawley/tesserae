<plavt. epid. 1.1> Heus, adulescens! Quis properantem me reprehendit pallio?
<plavt. epid. 1.2> Familiaris. Fateor, nam odio es nimium familiariter. 
<plavt. epid. 1.3> Respice uero, Thesprio. Oh, 
<plavt. epid. 1.4> Epidicumne ego conspicor?
<plavt. epid. 1.5> Sati~ recte oculis uteris. 
<plavt. epid. 1.6> Salue. Di dent quae uelis. 
<plavt. epid. 1.7> Venire saluom gaudeo. Quid ceterum? Quod eo adsolet:
<plavt. epid. 1.8> Cena tibi dabitur. Spondeo - Quid? Me accepturum, si dabis.
<plavt. epid. 1.9> Quid
<plavt. epid. 1.9a_9a> Tu agis? ut uales?
<plavt. epid. 1.9b_9b> Exemplum adesse intellego. Eugae!
<plavt. epid. 1.10> Corpulentior uidere atque habitior. Huic gratia.
<plavt. epid. 1.11> Quam quidem te iam diu 
<plavt. epid. 1.11a_11a> Perdidisse oportuit.
<plavt. epid. 1.12> Minu~ iam furtificus sum quam antehac. Quid ita? Rapio propalam.
<plavt. epid. 1.13> Di inmortales te infelicent, ut tu es gradibus grandibus!
<plavt. epid. 1.14> Nam ut apud portum te conspexi, curriculo occepi sequi:
<plavt. epid. 1.15> Vix adipiscendi potestas modo fuit. Scurra es. Scio 
<plavt. epid. 1.16> Te esse equidem hominem militarem. Audacter quam uis dicito.
<plavt. epid. 1.17> Quid agis? perpetuen ualuisti? Varie. Qui uarie ualent,
<plavt. epid. 1.18> Capreaginum hominum non placet mihi neque pantherinum genus.
<plavt. epid. 1.19> Quid tibi uis dicam nisi quod est? Vt illae res * ? Probe.
<plavt. epid. 1.20> Quid erilis noster filius? Valet pugilice atque athletice.
<plavt. epid. 1.21> Voluptabilem mihi nuntium tuo aduentu adportas, Thesprio.
<plavt. epid. 1.22> Sed ubist is? Aduenit simul. Vbi is ergost? nisi si in uidulo
<plavt. epid. 1.23> Aut si in mellina attulisti. di te perdant? Te uolo -
<plavt. epid. 1.24> Percontari: operam da, opera reddetur tibi.
<plavt. epid. 1.25> Ius
<plavt. epid. 1.25a_25a> Dicis. Me decet. Iam tu autem
<plavt. epid. 1.25b_25b> Nobis praeturam geris? Quem
<plavt. epid. 1.26> Dices digniorem esse hominem hodie Athenis alterum?
<plavt. epid. 1.27> At unum a praetura tua,
<plavt. epid. 1.27a_27a> Epidice, abest. Quidnam? Scies:
<plavt. epid. 1.27b_27b> Lictores duo, duo ulmei
<plavt. epid. 1.28> Fasces uirgarum. Vae tibi! 
<plavt. epid. 1.29> Sed quid ais? Quid rogas? Vbi arma sunt Stratippocli?
<plavt. epid. 1.30> Pol illa ad hostis transfugerunt. Armane? Atque quidem cito. 
<plavt. epid. 1.30a_30a> Serione dici~ tu?
<plavt. epid. 1.31> Serio, inquam: hostes habent.
<plavt. epid. 1.32> Edepol facinus inprobum! At iam ante alii fecerunt idem.
<plavt. epid. 1.33> Erit illi illa res honori. Qui? Quia ante aliis fuit. 
<plavt. epid. 1.34> Mulciber, credo, arma fecit quae habuit Stratippocles:
<plavt. epid. 1.35> Trauolauerunt ad hostis. Tum ille prognatus Theti 
<plavt. epid. 1.36> Sine perdat: alia adportabunt ei Neri filiae. 
<plavt. epid. 1.37> Id modo uidendum est, ut materies suppetat scutariis,
<plavt. epid. 1.38> Si in singulis stipendiis is ad hostis exuuias dabit. 
<plavt. epid. 1.39> Supersede istis rebu~ iam. Tu ipse ubi lubet finem face.
<plavt. epid. 1.40> Desiste percontarier. Loquere ipse: ubist Stratippocles?
<plavt. epid. 1.41> Est caussa qua caussa simul mecum ire ueritust. Quidnam id est?
<plavt. epid. 1.42> Patrem uidere se neuolt etiamnunc. Quapropter? Scies.
<plavt. epid. 1.43> Quia forma lepida et liberali captiuam adulescentulam 
<plavt. epid. 1.44> De praeda mercatust. Quid ego ex te audio? Hoc quod fabulor.
<plavt. epid. 1.45> Qur eam emit? Animi caussa. Quot illic homo animos habet?
<plavt. epid. 1.46> Nam certo, priu, quam hinc ad legionem abiit domo,
<plavt. epid. 1.47> Ipse mandauit mihi ab lenone ut fidicina, 
<plavt. epid. 1.48> Quam amabat, emeretur sibi. Id ei impetratum reddidi. 
<plavt. epid. 1.49> Vtquomque in alto uentust, Epidice, exim uelum uortitur.
<plavt. epid. 1.50> Vae misero mihi, male perdidit me! Quid istuc? quidnam est?
<plavt. epid. 1.51> Quid istanc quam emit, quanti eam emit? Vili. Haud istuc te rogo.
<plavt. epid. 1.52> Quid igitur? Quot minis?
<plavt. epid. 1.52a_52a> Tot: quadraginta minis.
<plavt. epid. 1.53> Id adeo argentum ab danista apud Thebas sumpsit faenore 
<plavt. epid. 1.54> In dies minasque argenti singulas nummis. Papae! 
<plavt. epid. 1.55> Et is danista aduenit una cum eo, qui argentum petit. 
<plavt. epid. 1.56> Di inmortales, ut ego interii basilice! Quid iam? aut quid est,
<plavt. epid. 1.57> Epidice? Perdidit me. Quis? Ille qui arma perdidit.
<plavt. epid. 1.58> Nam quid ita? Quia cottidie ipse ad me ab legione epistulas
<plavt. epid. 1.59> Mittebat - sed taceam optumum est, 
<plavt. epid. 1.60> Plus scire satiust quam loqui seruom hominem. Ea sapientia est.
<plavt. epid. 1.61> Nescio edepol quid timidu~s, trepidas, Epidice, ita uoltum tuom
<plavt. epid. 1.62> Videor uidere commeruisse hic me apsente in te aliquid mali.
<plavt. epid. 1.63> Potin ut molestus ne sies? Abeo. Asta, abire hinc non sinam.
<plavt. epid. 1.64> Quid nunc me retines? Amatne istam quam emit de praeda? Rogas?
<plavt. epid. 1.65> Deperit. Deagetur corium de tergo meo. 
<plavt. epid. 1.66> Plusque amat quam te umquam amauit. Iuppiter te perduit!
<plavt. epid. 1.67> Mitte nunciam,
<plavt. epid. 1.67a_67a> Nam ille me uotuit domum ue-
<plavt. epid. 1.68> Nire, ad Chaeribulum iussit 
<plavt. epid. 1.68a_68a> Huc in proxumum;
<plavt. epid. 1.69> Ibi manere iussit, eo uenturust ipsus. Quid ita? Dicam:
<plavt. epid. 1.70> Quia patrem priu~ conuenire se non uolt neque conspicari, 
<plavt. epid. 1.71> Quam id argentum, quod debetur pro illa, dinumerauerit. 
<plavt. epid. 1.72> Eu edepol res turbulentas! Mitte me ut eam nunciam. 
<plavt. epid. 1.73> Haecine ubi scibit senex,
<plavt. epid. 1.74> Puppis pereunda est probe. 
<plavt. epid. 1.75> Quid istuc ad me attinet,
<plavt. epid. 1.76> Quo tu intereas modo? 
<plavt. epid. 1.77> Quia perire solus nolo, te cupio perire mecum,
<plavt. epid. 1.78> Beneuolens cum beneuolente. Abi in malam rem maxumam a me
<plavt. epid. 1.79> Cum istac condicione. I sane, - siquidem festinas magis. 
<plavt. epid. 1.80> Numquam hominem quemquam conueni unde abierim lubentius. -
<plavt. epid. 1.81> Illic hinc abiit. Solus nunc es. Quo in loco haec res sit uides
<plavt. epid. 1.82> Epidice: nisi quid tibi in tete auxili est, apsumptus es. 
<plavt. epid. 1.83> Tantae in te impendent ruinae: nisi suffulcis firmiter, 
<plavt. epid. 1.84> Non potes supsistere: itaque in te inruont montes mali. 
<plavt. epid. 1.85> Neque ego nunc quo modo
<plavt. epid. 1.86> Me expeditum ex impedito faciam, consilium placet.
<plavt. epid. 1.87> Ego miser perpuli
<plavt. epid. 1.88> Meis dolis senem ut censeret suam sese emere filiam:
<plavt. epid. 1.89> Is suo filio
<plavt. epid. 1.90> Fidicinam emit, quam ipse amat, quam abiens mandauit mihi.
<plavt. epid. 1.90a_90a> Si sibi nunc alteram
<plavt. epid. 1.91> Ab legione abduxit animi caussa, corium perdidi. 
<plavt. epid. 1.92> Nam ubi senex
<plavt. epid. 1.92a_92a> Senserit
<plavt. epid. 1.93> Sibi data esse uerba, uirgis dorsum dispoliet meum.
<plavt. epid. 1.94> At enim tu
<plavt. epid. 1.94a_94a> Praecaue.
<plavt. epid. 1.95> At enim - bat enim! nihil est istuc. Plane hoc corruptumst caput.
<plavt. epid. 1.96> Nequam homo es,
<plavt. epid. 1.96a_96a> Epidice.
<plavt. epid. 1.97> Qui lubidost male loqui? quia tute tete deseris.
<plavt. epid. 1.98> Quid faciam?
<plavt. epid. 1.98a_98a> Men rogas?
<plavt. epid. 1.99> Tuquidem antehac aliis solebas dare consilia mutua.
<plavt. epid. 1.100> Aliquid aliqua reperiundumst. Sed ego cesso ire obuiam 
<plavt. epid. 1.101> Adulescenti, ut quid negoti sit sciam. Atque ipse illic est. 
<plavt. epid. 1.102> Tristis est. Cum Chaeribulo incedit aequali suo. 
<plavt. epid. 1.103> Huc concedam, orationem unde horum placide persequar. 
<plavt. epid. 1.104> Rem tibi sum elocutus omnem, Chaeribule, atque admodum
<plavt. epid. 1.105> Meorum maerorum atque amorum summam edictaui tibi.
<plavt. epid. 1.106> Praeter aetatem et uirtutem stultus es, Stratippocles. 
<plavt. epid. 1.107> Idne pudet te, quia captiuam genere prognatam bono 
<plavt. epid. 1.108> In praeda es mercatus? quis erit uitio qui id uortat tibi? 
<plavt. epid. 1.109> Qui inuident omnis inimicos mihi illoc facto repperi;
<plavt. epid. 1.110> At pudicitiae eiius numquam nec uim nec uitium attuli.
<plavt. epid. 1.111> Iam istoc probior meo quidem animo, quom in amore temperes.
<plavt. epid. 1.112> Nihil agit qui diffidentem uerbis solatur suis; 
<plavt. epid. 1.113> Is est amicus, qui in re dubia re iuuat, ubi rest opus. 
<plavt. epid. 1.114> Quid tibi me uis facere? Argenti dare quadraginta minas,
<plavt. epid. 1.115> Quod danistae detur, unde ego illud sumpsi faenore. 
<plavt. epid. 1.116> Si hercle haberem <pollicerer>. Nam quid te igitur retulit
<plavt. epid. 1.117> Beneficum esse oratione, si ad rem auxilium emortuom est?
<plavt. epid. 1.118> Quin edepol egomet clamore differor, difflagitor. 
<plavt. epid. 1.119> Malim istiusmodi mi amicos forno occensos quam foro. 
<plavt. epid. 1.120> Sed operam Epidici nunc me emere pretio pretioso uelim. 
<plavt. epid. 1.121> Quem quidem ego hominem inrigatum plagis pistori dabo, 
<plavt. epid. 1.122> Nisi hodie priu~ comparassit mihi quadraginta minas 
<plavt. epid. 1.123> Quam argenti fuero elocutus ei postremam syllabam. 
<plavt. epid. 1.124> Salua res est: bene promittit, spero seruabit fidem. 
<plavt. epid. 1.125> Sine meo sumptu paratae iam sunt scapulis symbolae. 
<plavt. epid. 1.126> Adgrediar hominem. Aduenientem peregre erum suom Stratippoclem
<plavt. epid. 1.127> Impertit salute seruos Epidicus? Vbi is est? Adest. 
<plavt. epid. 1.128> Saluom huc aduenisse - Tam tibi istuc credo quam mihi. 
<plavt. epid. 1.129> Benene usque ualuisti? A morbo ualui, ab animo aeger fui.
<plavt. epid. 1.130> Quod ad me attinuit, ego curaui: quod mandasti <tu> mihi 
<plavt. epid. 1.131> Impetratum est. Empta ancillast, quod tute ad me litteras 
<plavt. epid. 1.132> Missiculabas. Perdidisti omnem operam. Nam qui perdidi?
<plavt. epid. 1.133> Quia meo neque cara est cordi neque placet. Quid retulit
<plavt. epid. 1.134> Mihi tanto opere te mandare et mittere ad me epistulas?
<plavt. epid. 1.135> Illam amabam olim, nunc iam alia cura impendet pectori. 
<plavt. epid. 1.136> Hercle miserum est ingratum esse homini id quod facias bene.
<plavt. epid. 1.137> Ego quod bene feci male feci, quia amor mutauit locum. 
<plavt. epid. 1.138> Desipiebam mentis quom illa scripta mittebam tibi. 
<plavt. epid. 1.139> Men piacularem oportet fieri ob stultitiam tuam, 
<plavt. epid. 1.140> Vt meum tergum tuae stultitiae subdas succidaneum? 
<plavt. epid. 1.141> Quid istic uerba facimus? huic homini opust quadraginta minis
<plavt. epid. 1.142> Celeriter calidis, danistae quas resoluat, et cito. 
<plavt. epid. 1.143> Dic modo: unde auferre me uis? quo a tarpezita peto? 
<plavt. epid. 1.144> Vnde lubet. Nam ni ante solem occasum e loculis adferes
<plavt. epid. 1.145> Meam domum ne inbitas: tu te in pistrinum conferas.
<plavt. epid. 1.146> Facile tu istuc sine periclo et cura, corde libero 
<plavt. epid. 1.147> Fabulare; noui ego nostros: mihi dolet quom ego uapulo. 
<plavt. epid. 1.148> Quid tu nunc? patierin ut ego me interimam? Ne feceris.
<plavt. epid. 1.149> Ego istuc accedam periclum potius atque audaciam. 
<plavt. epid. 1.150> Nunc places, nunc ego te laudo. Patiar ego istuc quod lubet.
<plavt. epid. 1.151> Quid illa fiet fidicina igitur? Aliqua res reperibitur, 
<plavt. epid. 1.152> Aliqua ope exsoluam, extricabor aliqua. Plenus consili es. 
<plavt. epid. 1.153> Noui ego te. Est Euboicus miles locuples, multo auro potens,
<plavt. epid. 1.154> Qui ubi tibi istam emptam esse scibit atque hanc adductam alteram,
<plavt. epid. 1.155> Continuo te orabit ultro ut illam tramittas sibi. 
<plavt. epid. 1.156> Sed ubi illa est quam tu adduxisti tecum? Iam faxo hic erit.
<plavt. epid. 1.157> Quid hic nunc agimus? Eamus intro huc ad te, ut hunc hodie diem
<plavt. epid. 1.158> Luculente habeamus. Ite intro, ego de re argentaria 
<plavt. epid. 1.159> Iam senatum conuocabo in corde consiliarium, 
<plavt. epid. 1.160> Quoi potissumum indicatur bellum, unde argentum auferam. 
<plavt. epid. 1.161> Epidice, uide quid agas, ita res subito haec obiectast tibi; 
<plavt. epid. 1.162> Non enim nunc tibi dormitandi neque cunctandi copia est. 
<plavt. epid. 1.163> Adeundum. Senem oppugnare certumst consilium mihi. 
<plavt. epid. 1.164> Ibo intro atque adulescenti dicam nostro erili filio,
<plavt. epid. 1.165> Ne hinc foras exambulet neue obuiam ueniat seni. - 
<plavt. epid. 1.166> Plerique homines, quos quom nil refert pudet,
<plavt. epid. 1.166a_166a> Vbi pudendum est ibi eos deserit pudor,
<plavt. epid. 1.167> Quom usust ut pudeat.
<plavt. epid. 1.168> Is adeo tu es. Quid est quod pudendum siet, 
<plavt. epid. 1.169> Genere gnatam bono pauperem domum 
<plavt. epid. 1.170> Ducere te uxorem?
<plavt. epid. 1.172_172> Praesertim eam, qua ex tibi commemores hanc quae domist filiam prognatam.
<plavt. epid. 1.173> Reuereor filium. At pol ego te credidi ux-
<plavt. epid. 1.174> Orem, quam tu extulisti, pudore exsequi,
<plavt. epid. 1.175> Quoiius quotiens sepulcrum uides, sacruficas
<plavt. epid. 1.176> Ilico Orco hostiis, neque adeo iniuria, 
<plavt. epid. 1.177> Quia licitumst eam tibi uiuendo uincere. Oh!
<plavt. epid. 1.178> Hercules ego fui, dum illa mecum fuit;
<plavt. epid. 1.179> Neque sexta aerumna acerbior Herculi quam illa mihi obiectast.
<plavt. epid. 1.180> Pulchra edepol dos pecuniast. Quae quidem pol non maritast.
<plavt. epid. 1.181> St!
<plavt. epid. 1.182> Tacete, habete animum bonum.
<plavt. epid. 1.184_184> Liquido exeo foras auspicio, aui sinistera;
<plavt. epid. 1.185> Acutum cultrum habeo, senis qui exenterem marsuppium.
<plavt. epid. 1.186> Sed eccum ipsum ante aedis conspicor <cum> Apoecide 
<plavt. epid. 1.187> Qualis uolo uetulos duo.
<plavt. epid. 1.188> Iam ego me conuortam in hirudinem atque eorum exsugebo sanguinem,
<plavt. epid. 1.189> Senati qui columen cluent. 
<plavt. epid. 1.190> Continuo ut maritus flat. Laudo consilium tuom.
<plavt. epid. 1.191> Nam ego illum audiui in amorem haerere apud nescioquam fidicinam,
<plavt. epid. 1.192> Id ego excrucior. Di hercle omnes me adiuuant, augent, amant:
<plavt. epid. 1.193> Ipsi hi quidem mihi dant uiam, quo pacto ab se argentum auferam.
<plavt. epid. 1.194> Age nunciam orna te, Epidice, et palliolum in collum conice
<plavt. epid. 1.195> Itaque adsimulato quasi per urbem totam hominem quaesiueris.
<plavt. epid. 1.196> Age, si quid agis. Di inmortales! utinam conueniam domi
<plavt. epid. 1.197> Periphanem, per omnem urbem quem sum defessus quaerere:
<plavt. epid. 1.198> Per medicinas, per tostrinas, in gymnasio atque in foro, 
<plavt. epid. 1.199> Per myropolia et lanienas circumque argentarias. 
<plavt. epid. 1.200> Rogitando sum raucus factus, paene in cursu concidi. 
<plavt. epid. 1.201> Epidice! Epidicum quis est qui reuocat? Ego sum, Periphanes.
<plavt. epid. 1.202> Et ego Apoecides sum. Et egoquidem sum Epidicus. Sed, ere, optuma
<plavt. epid. 1.203> Vos uideo opportunitate ambo aduenire. Quid rei est?
<plavt. epid. 1.204> Mane, mane, sine respirem quaeso. Immo adquiesce. Animo malest.
<plavt. epid. 1.205> Recipe anhelitum. Clementer, requiesce. Animum aduortite.
<plavt. epid. 1.206> A legione omnes remissi sunt domum Thebis. <Quis hoc>
<plavt. epid. 1.207> Scit factum? Ego ita dico factum esse. Scin tu istuc? Scio.
<plavt. epid. 1.208> Qui tu scis? Quia ego ire uidi milites plenis uiis;
<plavt. epid. 1.209> Arma referunt et iumenta ducunt. Nimi~ factum bene! 
<plavt. epid. 1.210> Tum captiuorum quid ducunt secum! pueros, uirgines, 
<plavt. epid. 1.211> Binos, ternos, alius quinque; fit concursus per uias, 
<plavt. epid. 1.212> Filios suos quisque uisunt. Hercle rem gestam bene!
<plavt. epid. 1.213> Tum meretricum numerus tantus quantum in urbe omni fuit
<plavt. epid. 1.214> Obuiam ornatae occurrebant suis quaequae amatoribus, 
<plavt. epid. 1.215> Eos captabant. Id adeo qui maxume animum aduorterim? 
<plavt. epid. 1.216> Pleraeque eae sub uestimentis secum habebant retia. 
<plavt. epid. 1.217> Quom ad portam uenio, atque ego illam illi uideo praestolarier
<plavt. epid. 1.218> Et cum ea tibicinae ibant quattuor. Quicum, Epidice? 
<plavt. epid. 1.219> Cum illa quam tuo~ gnatus annos multos deamat, deperit, 
<plavt. epid. 1.220> Vbi fidemque remque seque teque properat perdere; 
<plavt. epid. 1.221> Ea praestolabatur illum apud portam. Viden ueneficam? 
<plavt. epid. 1.222> Sed uestita, aurata, ornata ut lepide, ut concinne, ut noue!
<plavt. epid. 1.223> Quid erat induta? an regillam induculam an mendiculam?
<plavt. epid. 1.224> Impluuiatam, ut istaec faciunt uestimentis nomina. 
<plavt. epid. 1.225> Vtin impluuium induta fuerit? Quid istuc tam mirabile est?
<plavt. epid. 1.226> Quasi non fundis exornatae multae incedant per uias. 
<plavt. epid. 1.227> At tributus quom imperatus est, negant pendi potis: 
<plavt. epid. 1.228> Illis quibu~ tributus maior penditur, pendi potest. 
<plavt. epid. 1.229> Quid istae quae uestei quotannis nomina inueniunt noua? 
<plavt. epid. 1.230> Tunicam rallam, tunicam spissam, linteolum caesicium, 
<plavt. epid. 1.231> Indusiatam, patagiatam, caltulam aut crocotulam, 
<plavt. epid. 1.232> Subparum aut - subnimium, ricam, basilicum aut exoticum, 
<plavt. epid. 1.233> Cumatile aut plumatile, carinum aut cerinum - gerrae maxumae!
<plavt. epid. 1.234> Cani quoque etiam ademptumst nomen. Qui? Vocant Laconicum.
<plavt. epid. 1.235> Haec uocabula auctiones subigunt ut faciant uiros. 
<plavt. epid. 1.236> Quin tu ut occepisti loquere? Occepere aliae mulieres
<plavt. epid. 1.237> Duae sic post me fabulari inter sese - ego apscessi sciens 
<plavt. epid. 1.238> Paullum ab illis, dissimulabam earum operam sermoni dare; 
<plavt. epid. 1.239> Nec satis exaudibam, nec sermonis fallebar tamen, 
<plavt. epid. 1.240> Quae loquerentur. Id lubidost scire. Ibi illarum altera
<plavt. epid. 1.241> Dixit illi quicum ipsa ibat - Quid? Tace ergo, ut audias -
<plavt. epid. 1.242> Postquam illam sunt conspicatae, quam tuo~ gnatus deperit: 
<plavt. epid. 1.243>"Quam facile et quam fortunate euenit illi, opsecro, 
<plavt. epid. 1.244> Mulieri quam liberare uolt amator"! "Quisnam is est?" 
<plavt. epid. 1.245> Inquit altera illi. Ibi illa nominat Stratippoclem 
<plavt. epid. 1.246> Periphanei filium. Perii hercle! quid ego ex te audio? 
<plavt. epid. 1.247> Hoc quod actumst. Egomet postquam id illas audiui loqui, 
<plavt. epid. 1.248> Coepi rusum uorsum ad illas pauxillatim accedere, 
<plavt. epid. 1.249> Quasi retruderet hominum me uis inuitum. Intellego. 
<plavt. epid. 1.250> Ibi illa interrogauit illam: "qui scis? quis id dixit tibi?" 
<plavt. epid. 1.251>"Quin hodie adlatae tabellae sunt ad eam a Stratippocle, 
<plavt. epid. 1.252> Eum argentum sumpsisse apud Thebas ab danista faenore, 
<plavt. epid. 1.253> Id paratum et sese ob eam rem id ferre". Certo ego occidi! 
<plavt. epid. 1.254> Haec sic aibat: sic audiuisse ex eapse atque epistula. 
<plavt. epid. 1.255> Quid ego faciam? Nunc consilium a te expetesso, Apoecides. 
<plavt. epid. 1.256> Reperiamus aliquid calidi, conducibilis consili. 
<plavt. epid. 1.257> Nam ille quidem aut iam hic aderit, credo hercle, aut iam adest. Si aequom siet
<plavt. epid. 1.258> Me plus sapere quam uos, dederim uobis consilium catum 
<plavt. epid. 1.259> Quod laudetis, ut ego opino, uterque - Ergo ubi id est, Epidice?
<plavt. epid. 1.260> Atque ad eam rem conducibile. Quid istuc dubitas dicere?
<plavt. epid. 1.261> Vos priores esse oportet, nos posterius dicere, 
<plavt. epid. 1.262> Qui plus sapitis. Heia uero! age dice. At deridebitis. 
<plavt. epid. 1.263> Non edepol faciemus. Immo si placebit utitor, 
<plavt. epid. 1.264> Consilium si non placebit, reperitote rectius. 
<plavt. epid. 1.265> Mihi istic nec seritur nec metitur, nisi ea quae tu uis uolo. 
<plavt. epid. 1.266> Gratiam habeo; fac participes nos tuae sapientiae. 
<plavt. epid. 1.267> Continuo arbitretur uxor tuo gnato atque ut fidicinam 
<plavt. epid. 1.268> Illam quam is uolt liberare, quae illum corrumpit tibi, 
<plavt. epid. 1.269> Vlciscare atque ita curetur, usque ad mortem ut seruiat. 
<plavt. epid. 1.270> Fieri oportet. Facere cupio quiduis dum id fiat modo. Em!
<plavt. epid. 1.271> Nunc occasiost faciundi, priu~ quam in urbem aduenerit, 
<plavt. epid. 1.272> Sicut cras hic aderit, hodie non uenit. Qui scis? scio.
<plavt. epid. 1.273> Quia mihi alius dixit qui illinc uenit mane hic adfore. 
<plavt. epid. 1.274> Quin tu eloquere, quid faciemus? Sic faciundum censeo,
<plavt. epid. 1.275> Quasi tu cupias liberare fidicinam animi gratia 
<plavt. epid. 1.276> Quasique ames uehementer tu illam. Quam ad rem istuc refert? Rogas?
<plavt. epid. 1.277> Vt enim praestines argento, priu~ quam ueniat filius, 
<plavt. epid. 1.278> Atque ut eam te in libertatem dicas emere - Intellego. 
<plavt. epid. 1.279> Vbi erit empta, ut aliquo ex urbe amoueas; nisi quid tuast 
<plavt. epid. 1.280> Secu~ sententia. Immo docte! Quid tu autem, Apoecides?
<plavt. epid. 1.281> Quid ego iam nisi te commentum nimis astute intellego? 
<plavt. epid. 1.282> Iam igitur amota ei fuerit omnis consultatio 
<plavt. epid. 1.283> Nuptiarum, ne grauetur quod uelis. Viue sapis 
<plavt. epid. 1.284> Et placet. Tum tu igitur calide quidquid acturu~s age. 
<plavt. epid. 1.285> Rem hercle loquere. Et repperi haec te qui apscedat suspicio.
<plavt. epid. 1.286> Sine me scire. Scibis, audi. Sapit hic pleno pectore.
<plavt. epid. 1.287> Opus est homine qui illo argentum deferat pro fidicina; 
<plavt. epid. 1.288> Nam te nolo neque opu~ factost. Quid iam? Ne te censeat
<plavt. epid. 1.289> Fili caussa facere - Docte! Quo illum ab illa prohibeas: 
<plavt. epid. 1.290> Ne qua ob eam suspicionem difficultas euenat. 
<plavt. epid. 1.291> Quem hominem inueniemus ad eam rem utilem? Hic erit optumus,
<plavt. epid. 1.292> Hic poterit cauere recte, iura qui et leges tenet. 
<plavt. epid. 1.293> Epidico habeas gratiam. Sed ego istuc faciam sedulo:
<plavt. epid. 1.294> Ego illum conueniam atque adducam huc ad te, quoiiast fidicina,
<plavt. epid. 1.295> Atque argentum ego cum hoc feram. Quanti emi potest minimo? Illane?
<plavt. epid. 1.296> Ad quadraginta fortasse eam posse emi minimo minis.
<plavt. epid. 1.297> Verum si plus dederis referam, nihil in ea re captiost.
<plavt. epid. 1.298> Atque id non decem occupatum tibi erit argentum dies.
<plavt. epid. 1.299> Quidum? Quia enim mulierem alius illam adulescens deperit,
<plavt. epid. 1.300> Auro opulentus, magnus miles Rhodius, raptor hostium,
<plavt. epid. 1.301> Gloriosus: hic emet illam de te et dabit aurum lubens.
<plavt. epid. 1.302> Face modo, est lucrum hic tibi amplum. Deos quidem oro. Impetras.
<plavt. epid. 1.303> Quin tu is intro atque huic argentum promis? ego uisam ad forum.
<plavt. epid. 1.304> Epidice, eo ueni. Ne abitas priu~ quam ego ad te uenero.
<plavt. epid. 1.305> Vsque opperiar. - Sequere tu intro. - I numera, nil ego te moror.
<plavt. epid. 1.306> Nullum esse opinor ego agrum in agro Attico
<plavt. epid. 1.307> Aeque feracem quam hic est noster Periphanes:
<plavt. epid. 1.308> Quin ex occluso atque opsignato armario
<plavt. epid. 1.309> Decutio argenti tantum quantum mihi lubet.
<plavt. epid. 1.310> Quod pol ego metuo si senex resciuerit 
<plavt. epid. 1.311> Ne ulmos parasitos faciat quae usque attondeant.
<plavt. epid. 1.312> Sed me una turbat res ratioque, Apoecidi
<plavt. epid. 1.313> Quam ostendam fidicinam aliquam conducticiam.
<plavt. epid. 1.314> Atque id quoque habeo: mane me iussit senex
<plavt. epid. 1.315> Conducere aliquam fidicinam sibi huc domum, 
<plavt. epid. 1.316> Dum rem diuinam faceret, cantaret sibi;
<plavt. epid. 1.317> Ea conducetur atque ei praemostrabitur
<plavt. epid. 1.318> Quo pacto fiat subdola aduorsus senem.
<plavt. epid. 1.319> Ibo intro, argentum accipiam ab damnoso sene. -
<plavt. epid. 1.320> Exspectando exedor miser atque exenteror
<plavt. epid. 1.321> Quo modo mi Epidici blanda dicta euenant.
<plavt. epid. 1.322> Nimi~ diu maceror: sitne quid necne sit 
<plavt. epid. 1.323> Scire cupio. Per illam tibi copiam 
<plavt. epid. 1.324> Copiam parare aliam licet: sciui equidem in principio ili-
<plavt. epid. 1.325>-Co nullam tibi esse in illo copiam. Interii hercle ego! 
<plavt. epid. 1.326> Apsurde faci~ qui angas te animi; si hercle ego illud semel prendero,
<plavt. epid. 1.328_328> Numquam inridere nos illum inultum sinam seruom hominem.
<plavt. epid. 1.329> Quid illum ferre uis qui, tibi quoi diuitiae domi maxumae sunt,
<plavt. epid. 1.330> Is nummum nullum habes nec sodali tuo in te copiast.
<plavt. epid. 1.331> Si hercle habeam pollicear lubens, uerum aliquid aliqua aliquo modo
<plavt. epid. 1.332> Alicunde ab aliqui aliqua tibi spes est fore mecum fortunam.
<plavt. epid. 1.333> Vae tibi, muricide homo! Qui tibi lubet mihi male loqui?
<plavt. epid. 1.334> Quipp~ tu mi aliquid aliquo modo alicunde ab aliquibus blatis
<plavt. epid. 1.335> Quod nusquamst, neque ego id immitto in auris meas,
<plavt. epid. 1.336> Nec mihi plus adiumenti ades quam ille qui numquam etiam natust.
<plavt. epid. 1.337> Fecisti iam officium tuom, me meum nunc facere oportet.
<plavt. epid. 1.338> Per hanc curam quieto tibi licet esse - hoc quidem iam periit:
<plavt. epid. 1.339> Ni quid tibi hinc in spem referas, oppido hoc pollinctum est;
<plavt. epid. 1.340> Crede modo mihi: sic ego ago, sic egerunt nostri.
<plavt. epid. 1.341> Pro di inmortales, mihi hunc diem dedistis luculentum!
<plavt. epid. 1.342> Vt facilem atque impetrabilem! sed ego hinc migrare cesso, 
<plavt. epid. 1.343> Vt importem in coloniam hunc meo auspicio commeatum. 
<plavt. epid. 1.344> Mihi cesso quom sto. Sed quid hoc? ante aedis duos sodalis 
<plavt. epid. 1.345> Erum et Chaeribulum conspicor. Quid hic agitis? accipe hoc sis.
<plavt. epid. 1.346> Quantum hic inest? Quantum sat est et plus satis: superfit.
<plavt. epid. 1.347> Decem minis plus attuli quam tu danistae debes. 
<plavt. epid. 1.348> Dum tibi ego placeam atque opsequar meum tergum flocci facio.
<plavt. epid. 1.349> Nam quid ita? Quia ego tuom patrem faciam parenticidam.
<plavt. epid. 1.350> Quid istuc est uerbi? Nil moror uetera et uolgata uerba.
<plavt. epid. 1.351>"Peratum ductare" +at+ ego follitum ductitabo. 
<plavt. epid. 1.352> Nam leno omne argentum apstulit pro fidicina (ego resolui, 
<plavt. epid. 1.353> Manibus his denumeraui) pater suam natam quam esse credit; 
<plavt. epid. 1.354> Nunc iterum ut fallatur pater tibique auxilium apparetur 
<plavt. epid. 1.355> Inueni: nam ita suasi seni atque hanc habui orationem 
<plavt. epid. 1.356> Vt quom rediisses ne tibi eiius copia esset. Eugae! 
<plavt. epid. 1.357> Ea iam domist pro filia. <Iam> teneo. Nunc auctorem
<plavt. epid. 1.358> Dedit mi ad hanc rem Apoecidem, is apud forum manet me 
<plavt. epid. 1.359>+quasiquae amaret+ caueat. Hau male. Iam ipse cautor captust.
<plavt. epid. 1.360> Ipse in meo collo tuo~ pater cruminam collocauit; 
<plavt. epid. 1.361> Is adornat, adueniens domi extemplo ut maritus fias. 
<plavt. epid. 1.362> Vno persuadebit modo, si illam quae adducta est mecum 
<plavt. epid. 1.363> Mihi adempsit Orcus. Nunc ego hanc astutiam institui. 
<plavt. epid. 1.364> Deueniam ad lenonem domum egomet solus, eum ego docebo, 
<plavt. epid. 1.365> Si quid ad eum adueniam, ut sibi esse datum argentum dicat 
<plavt. epid. 1.366> Pro fidicina, argenti minas se habere quinquaginta 
<plavt. epid. 1.367>(Quippe ego qui nudiustertius meis manibus denumeraui 
<plavt. epid. 1.368> Pro illa tua amica quam pater suam filiam esse retur): 
<plavt. epid. 1.369> Ibi leno sceleratum caput suom inprudens adligabit, 
<plavt. epid. 1.370> Quasi pro illa argentum acceperit quae tecum adducta nunc est.
<plavt. epid. 1.371> Vorsutior es quam rota figularis. Iam ego parabo 
<plavt. epid. 1.372> Aliquam dolosam fidicinam, nummo conducta quae sit, 
<plavt. epid. 1.373> Quae se emptam simulet, quae senes duo docte ludificetur. 
<plavt. epid. 1.374> Eam ducet simul Apoecides ad tuom patrem. Vt parate! 
<plavt. epid. 1.375> Eam permeditatam, meis dolis astutiisque onustam 
<plavt. epid. 1.376> Mittam. Sed nimi~ longum loquor, diu me estis demorati. 
<plavt. epid. 1.377> Haec scitis iam ut futura sint. Abeo. - Bene ambulato. 
<plavt. epid. 1.378> Nimi~ doctus illic ad male faciendum. Me equidem certo
<plavt. epid. 1.379> Seruauit consiliis suis. Abeamus intro hinc ad me. 
<plavt. epid. 1.380> Atque aliquanto lubentius quam aps te sum egressus intus;
<plavt. epid. 1.381> Virtute atque auspicio Epidici cum praeda in castra redeo. -
<plavt. epid. 1.382> Non oris caussa modo homines aequom fuit 
<plavt. epid. 1.383> Sibi habere speculum ubi os contemplarent suom, 
<plavt. epid. 1.384> Sed qui perspicere possent [cor sapientiae, 
<plavt. epid. 1.385> Igitur perspicere ut possint] cordis copiam; 
<plavt. epid. 1.386> Vbi id inspexissent, cogitarent postea
<plavt. epid. 1.387> Vitam ut uixissent olim in adulescentia. 
<plavt. epid. 1.388> Fuit conducibile hoc quidem mea sententia. 
<plavt. epid. 1.389> Vel ego, qui dudum fili caussa coeperam 
<plavt. epid. 1.390> Ego me excruciare animi, quasi quid filius 
<plavt. epid. 1.391> Meu~ deliquisset med erga aut non pluruma 
<plavt. epid. 1.392> Malefacta mea essent solida in adulescentia. 
<plavt. epid. 1.393> Profecto deliramus interdum senes. 
<plavt. epid. 1.394> Sed meu~ sodalis it cum praeda Apoecides. 
<plavt. epid. 1.395> Venire saluom mercatorem gaudeo. 
<plavt. epid. 1.396> Quid fit? Di deaeque te adiuuant. Omen placet.
<plavt. epid. 1.397> Quin omini omnes suppetunt res prosperae. 
<plavt. epid. 1.398> Sed tu +hanc iubes+ intro abduci. Heus! foras 
<plavt. epid. 1.399> Exite huc aliquis. Duce istam intro mulierem. 
<plavt. epid. 1.400> Atque audin? Quid uis? Caue siris cum filia 
<plavt. epid. 1.401> Mea copulari hanc neque conspicere. Iam tenes? 
<plavt. epid. 1.402> In aediculam istanc sorsum concludi uolo. 
<plavt. epid. 1.403> Diuortunt mores uirgini longe ac lupae. 
<plavt. epid. 1.404> Docte et sapienter dicis. Numquam nimi~ potest 
<plavt. epid. 1.405> Pudicitiam quisquam suae seruare filiae. 
<plavt. epid. 1.406> Edepol ne istam * temperi gnato tuo 
<plavt. epid. 1.407> Sumu~ praemercati. Quid iam? Quia dixit mihi 
<plavt. epid. 1.408> Iam dudum se alius tuom uidisse hic filium: 
<plavt. epid. 1.409> Hanc edepol rem apparabat. Plane hercle hoc quidem est. 
<plavt. epid. 1.410> Ne tu habes seruom graphicum et quantiuis preti, 
<plavt. epid. 1.411> Non carust auro contra. Vt ille fidicinam 
<plavt. epid. 1.412> Fecit +nestire+ esse emptam tibi! 
<plavt. epid. 1.413> Ita ridibundam atque hilaram huc adduxit simul. 
<plavt. epid. 1.414> Mirum hoc qui potuit fieri. Te pro filio 
<plavt. epid. 1.415> Facturum dixit rem esse diuinam domi, 
<plavt. epid. 1.416> Quia Thebis saluos redierit. Recte institit. 
<plavt. epid. 1.417> Immo ipsus illi dixit conductam esse eam 
<plavt. epid. 1.418> Quae hic administraret ad rem diuinam tibi. 
<plavt. epid. 1.419>[Facturum hoc dixit rem esse diuinam tibi domi]
<plavt. epid. 1.420> Ego illic med autem sic adsimulabam: quasi 
<plavt. epid. 1.421> Stolidum, combardum me faciebam. Immo ita decet. 
<plavt. epid. 1.422> Res magna amici apud forum agitur, ei uolo 
<plavt. epid. 1.423> Ire aduocatus. At quaeso, ubi erit otium, 
<plavt. epid. 1.424> Reuortere ad me extemplo. Continuo hic ero. -
<plavt. epid. 1.425> Nihil homini amicost opportuno amicius: 
<plavt. epid. 1.426> Sine tuo labore quod uelis actumst tamen. 
<plavt. epid. 1.427> Ego si adlegassem aliquem ad hoc negotium 
<plavt. epid. 1.428> Minus hominem doctum minu~que ad hanc rem callidum, 
<plavt. epid. 1.429> Os sublitum esset, itaque me albis dentibus 
<plavt. epid. 1.430> Meu~ derideret filius meritissumo. 
<plavt. epid. 1.431> Atque haec stultitiast me illi uitio uortere 
<plavt. epid. 1.432> Egomet quod factitaui in adulescentia, 
<plavt. epid. 1.433> Quom militabam: pugnis memorandis meis 
<plavt. epid. 1.434> Eradicabam hominum auris, quando occeperam. 
<plavt. epid. 1.435> Sed quis illic est quem huc aduenientem conspicor 
<plavt. epid. 1.436> Suam qui undantem chlamydem quassando facit? 
<plavt. epid. 1.437> Caue praeterbitas ullas aedis quin roges, 
<plavt. epid. 1.438> Senex hic ubi habitat Periphanes Platenius. 
<plavt. epid. 1.439> Incertus tuom caue ad me rettuleris pedem. 
<plavt. epid. 1.440> Adulescens, si istunc hominem quem tu quaeritas 
<plavt. epid. 1.441> Tibi commostrasso, ecquam aps te inibo gratiam? 
<plavt. epid. 1.442> Virtute belli armatus promerui ut mihi 
<plavt. epid. 1.443> Omnis mortalis agere deceat gratias. 
<plavt. epid. 1.444> Non repperisti, adulescens, tranquillum locum 
<plavt. epid. 1.445> Vbi tuas uirtutes explices ut postulas. 
<plavt. epid. 1.446> Nam strenuiori deterior si praedicat 
<plavt. epid. 1.447> Suas pugnas, de illius illae fiunt sordidae. 
<plavt. epid. 1.448> Sed istum quem quaeris Periphanem Platenium 
<plavt. epid. 1.449> Ego sum, si quid uis. Nemp~ quem in adulescentia 
<plavt. epid. 1.450> Memorant apud reges armis, arte duellica 
<plavt. epid. 1.451> Diuitias magnas indeptum? Immo si audias 
<plavt. epid. 1.452> Meas pugnas, fugias manibus demissis domum. 
<plavt. epid. 1.453> Pol ego magis unum quaero meas quoi praedicem 
<plavt. epid. 1.454> Quam illum qui memoret suas mihi. Hic non est locus; 
<plavt. epid. 1.455> Proin tu alium quaeras quoi centones sarcias. 
<plavt. epid. 1.456> Animum aduorte ut quod ego ad te aduenio intellegas. 
<plavt. epid. 1.457> Meam amicam audiui te esse mercatum. Attatae! 
<plavt. epid. 1.458> Nunc demum scio ego hunc qui sit: quem dudum Epidicus
<plavt. epid. 1.459> Mihi praedicauit militem. Adulescens, itast
<plavt. epid. 1.460> Vt dicis, emi. Volo te uerbis pauculis 
<plavt. epid. 1.461> Si tibi molestum non est. Non edepol scio 
<plavt. epid. 1.462> Molestum necne sit, nisi dicis quid uelis. 
<plavt. epid. 1.463> Mihi illam ut tramittas, argentum accipias. Adest? 
<plavt. epid. 1.464> Nam quid ego apud te uera parcam proloqui? 
<plavt. epid. 1.465> Ego illam uolo hodie facere libertam meam 
<plavt. epid. 1.466> Mihi concubina quae sit. Te apsoluam breui: 
<plavt. epid. 1.467> Argenti quinquaginta mihi illa empta est minis; 
<plavt. epid. 1.468> Si sexaginta mihi denumerantur minae, 
<plavt. epid. 1.469> Tuas possidebit mulier faxo ferias; 
<plavt. epid. 1.470> Atque ita profecto ut eam ex hoc exoneres agro. 
<plavt. epid. 1.471> Estne empta mihi istis legibus? Habeas licet. 
<plavt. epid. 1.472> Conciliauisti pulchre. Heus! foras educite 
<plavt. epid. 1.473> Quam introduxistis fidicinam. Atque etiam fides, 
<plavt. epid. 1.474> Ei quae accessere, tibi addam dono gratiis. 
<plavt. epid. 1.475> Age accipe hanc sis. Quae te intemperiae tenent? 
<plavt. epid. 1.476> Quas tu mihi tenebras trudis? quin tu fidicinam 
<plavt. epid. 1.477> Produci intus iubes? Haec ergo est fidicina. 
<plavt. epid. 1.478> Hic alia nullast. Non mihi nugari potes. 
<plavt. epid. 1.479> Quin tu huc producis fidicinam Acropolistidem? 
<plavt. epid. 1.480> Haec inquamst. Non haec inquamst. Non nouisse me 
<plavt. epid. 1.481> Meam rere amicam posse? Hanc, inquam, filius 
<plavt. epid. 1.482> Meu~ deperibat fidicinam. Haec non est ea. 
<plavt. epid. 1.483> Quid? non est? Non est. Vnde haec igitur gentiumst?
<plavt. epid. 1.484> Equidem hercle argentum pro hac dedi. Stulte datum 
<plavt. epid. 1.485> Reor, peccatum largiter. Immo haec east. 
<plavt. epid. 1.486> Nam seruom misi qui illum sectari solet 
<plavt. epid. 1.487> Meum gnatum: is ipse hanc destinauit fidicinam. 
<plavt. epid. 1.488> Em istic homo te articulatim concidit, senex, 
<plavt. epid. 1.489> Tuo~ seruos. Quid "concidit"? Sic suspiciost, 
<plavt. epid. 1.490> Nam pro fidicina haec cerua supposita est tibi. 
<plavt. epid. 1.491> Senex, tibi os est sublitum plane et probe. 
<plavt. epid. 1.492> Ego illam requiram iam ubi ubi est. Bellator, uale. -
<plavt. epid. 1.493> Eugae, eugae! Epidice, frugi es, pugnasti, homo es, 
<plavt. epid. 1.494> Qui me emunxisti mucidum, minimi preti. 
<plavt. epid. 1.495> Mercatus te hodie est de lenone Apoecides? 
<plavt. epid. 1.496> Fando ego istunc hominem numquam audiui ante hunc diem
<plavt. epid. 1.497> Neque me quidem emere quisquam ulla pecunia 
<plavt. epid. 1.498> Potuit: plus iam sum libera quinquennium. 
<plavt. epid. 1.499> Quid tibi negotist meae domi igitur? Audies. 
<plavt. epid. 1.500> Conducta ueni ut fidibus cantarem seni, 
<plavt. epid. 1.501> Dum rem diuinam faceret. Fateor me omnium 
<plavt. epid. 1.502> Hominum esse Athenis Atticis minimi preti. 
<plavt. epid. 1.503> Sed tu nouistin fidicinam Acropolistidem? 
<plavt. epid. 1.504> Tam facile quam me. Vbi habitat? Postquam liberast
<plavt. epid. 1.505> Vbi habitet dicere admodum incerte scio. 
<plavt. epid. 1.506> Eho an libera illa est? quis eam liberauerit 
<plavt. epid. 1.507> Volo scire, si scis. Id quod audiui audies. 
<plavt. epid. 1.508> Stratippoclem aiunt Periphanei filium 
<plavt. epid. 1.509> Apsentem curauisse ut fieret libera. 
<plavt. epid. 1.510> Perii hercle si istaec uera sunt; planissume 
<plavt. epid. 1.511> Meum exenterauit Epidicus marsuppium. 
<plavt. epid. 1.512> Haec sic audiui. Numquid me uis ceterum? 
<plavt. epid. 1.513> Malo cruciatu ut pereas atque abeas cito. 
<plavt. epid. 1.514> Fides non reddis? Neque fides neque tibias. 
<plavt. epid. 1.515> Propera sis fugere hinc si te di amant. Abiero. 
<plavt. epid. 1.516> Flagitio cum maiore post reddes tamen. -
<plavt. epid. 1.517> Quid nunc? qui in tantis positus sum sententiis 
<plavt. epid. 1.518> Eamne ego sinam inpune? immo etiam si alterum 
<plavt. epid. 1.519> Tantum perdundumst, perdam potius quam sinam 
<plavt. epid. 1.520> Me inpune inrisum esse, habitum depeculatui. 
<plavt. epid. 1.521> Ei! seic data esse uerba praesenti palam! 
<plavt. epid. 1.522> Ac me minoris facio prae illo, qui omnium
<plavt. epid. 1.523> Legum atque iurum fictor, condictor cluet; 
<plavt. epid. 1.524> Is etiam sese sapere memorat: malleum 
<plavt. epid. 1.525> Sapientiorem uidi excusso manubrio. 
<plavt. epid. 1.526> Si quid est homini miseriarum quod miserescat, miser ex animost.
<plavt. epid. 1.527> Id ego experior, quoi multa in unum locum confluont quae meum pectu~ pulsant
<plavt. epid. 1.528> Simul: multiplex aerumna exercitam habet, 
<plavt. epid. 1.529> Paupertas, pauor territat mentem animi, 
<plavt. epid. 1.530> Neque ubi meas conlocem spes habeo mi usquam munitum locum.
<plavt. epid. 1.531> Ita gnata mea hostiumst potita neque ea nunc ubi sit scio. 
<plavt. epid. 1.532> Quis illaec est mulier timido pectore peregre adueniens
<plavt. epid. 1.533> Quae ipsa se miseratur? In his dictust locis habitare mihi
<plavt. epid. 1.534> Periphanes. Me nominat haec; credo ego illi hospitio usu~ uenit.
<plavt. epid. 1.535> Peruelim mercedem dare qui monstret eum mi hominem ubi habitet.
<plavt. epid. 1.536> Noscito ego hanc, nam uideor nescio ubi mi uidisse prius. 
<plavt. epid. 1.537> Estne ea an non east quam animus retur meus?
<plavt. epid. 1.538> Di boni! uisitaui * * antidhac? 
<plavt. epid. 1.539> Certo east * *
<plavt. epid. 1.540a_540a> Quam in Epidauro
<plavt. epid. 1.540b_540b> Pauperculam memini comprimere.
<plavt. epid. 1.540> Plane hicine est 
<plavt. epid. 1.541a_541a> Qui mi in Epidauro uirgini primu~ pudicitiam perpulit.
<plavt. epid. 1.541> Quae meo compressu peperit filiam quam domi nunc habeo.
<plavt. epid. 1.542> Quid si adeam - Hau scio an congredias - Si haec east. Sin is est homo,
<plavt. epid. 1.543> Sicut anni multi dubia dant. Longa dies meum incertat animum.
<plavt. epid. 1.544> Sin east quam incerte autumo, hanc congrediar astu. 
<plavt. epid. 1.545> Muliebris adhibenda mihi malitia nunc est. 
<plavt. epid. 1.546> Compellabo. Orationis aciem contra conferam.
<plavt. epid. 1.547> Salua sies. Salutem accipio mihi et meis. Quid ceterum?
<plavt. epid. 1.548> Saluos sis: quod credidisti reddo. Haud accuso fidem.
<plavt. epid. 1.549> Nouin ego te? Si ego te noui, animum inducam ut tu noueris.
<plavt. epid. 1.550> Vbi te uisitaui? Inique iniuriu~s. Quid iam? Quia
<plavt. epid. 1.551> Tuae memoriae interpretari me aequom censes. Commode
<plavt. epid. 1.552> Fabulata es. Mira memoras, <Periphane.> Em istuc rectius.
<plavt. epid. 1.553> Meministin? Memini id quod memini. At in Epidauro - Ah! guttula
<plavt. epid. 1.554> Pectus ardens mi aspersisti. Virgini pauperculae
<plavt. epid. 1.555> Tuaeque matri me leuare paupertatem? Tun is es
<plavt. epid. 1.556> Qui per uoluptatem tuam in me aerumnam opseuisti grauem? 
<plavt. epid. 1.557> Ego sum. Salue. Salua sum quia te esse saluom sentio.
<plavt. epid. 1.558> Cedo manum. Accipe. Aerumnosam et miseriarum compotem
<plavt. epid. 1.559> Mulierem retines. Quid est quod uoltus +te turbat+ tuos?
<plavt. epid. 1.560> Filiam quam ex te suscepi - Quid eam? Eductam perdidi.
<plavt. epid. 1.561> Hostium est potita. Habe animum lenem et tranquillum. Tace.
<plavt. epid. 1.562> Domi meae eccam saluam et sanam. Nam postquam audiui ilico
<plavt. epid. 1.563> E meo seruo illam esse captam, continuo argentum dedi 
<plavt. epid. 1.564> Vt emeretur. Ille eam rem adeo sobrie et frugaliter 
<plavt. epid. 1.565> Accurauit ut - ut ad alias res est inpense inprobus. 
<plavt. epid. 1.566> Fac uideam, sei mea, sei saluam <me> uis. Eho! istinc, Canthara,
<plavt. epid. 1.567> Iube Telestidem huc prodire filiam ante aedis meam, 
<plavt. epid. 1.568> Vt suam uideat matrem. Remigrat animus nunc demum mihi.
<plavt. epid. 1.569> Quid est, pater, quod me exciuisti ante aedis? Vt matrem tuam
<plavt. epid. 1.570> Videas, adeas, aduenienti des salutem atque osculum. 
<plavt. epid. 1.571> Quam meam matrem? Quae exanimata exsequitur aspectum tuom.
<plavt. epid. 1.572> Quis istaec est quam tu osculum mi ferre iubes? Tua filia.
<plavt. epid. 1.573> Haecine? Haec. Egone osculum huic dem? Qur non, quae ex te nata sit? 
<plavt. epid. 1.574> Tu homo insanis. Egone? Tune. Qur? Quia ego hanc quae siet
<plavt. epid. 1.575> Neque scio neque noui neque ego hanc oculis uidi ante hunc diem.
<plavt. epid. 1.576> Scio quid erres: quia uestitum atque ornatum immutabilem 
<plavt. epid. 1.577> Habet haec, *
<plavt. epid. 1.578>* aliter catuli longe olent, aliter sues.
<plavt. epid. 1.579> Ne ego me nego nosse hanc quae sit. Pro deum atque hominum fidem!
<plavt. epid. 1.580> Quid? ego lenocinium facio qui habeam alienas domi 
<plavt. epid. 1.581> Atque argentum egurgitem domo prosus? quid tu, quae patrem
<plavt. epid. 1.582> Tuom uocas me atque osculare, quid stas stupida? quid taces? 
<plavt. epid. 1.583> Quid loquar uis? Haec negat se tuam esse matrem. Ne fuat
<plavt. epid. 1.584> Si non uolt: equidem hac inuita tamen ero matris filia; 
<plavt. epid. 1.585> Non med istanc cogere aequom est meam esse matrem si neuolt.
<plavt. epid. 1.586> Qur me igitur patrem uocabas? Tua istaec culpast, non mea.
<plavt. epid. 1.587> Non patrem ego te nominem, ubi tu tuam me appelles filiam? 
<plavt. epid. 1.588> Hanc quoque etiam, si me appellet filiam, matrem uocem. 
<plavt. epid. 1.589> Negat haec filiam me suam esse: non ergo haec mater mea est.
<plavt. epid. 1.590> Postremo haec mea culpa non est: quae didici dixi omnia;
<plavt. epid. 1.591> Epidicus mihi fuit magister. Perii! plaustrum perculi. 
<plavt. epid. 1.592> Numquid ego ibi, pater, peccaui? si hercle te umquam audiuero
<plavt. epid. 1.593> Me patrem uocare, uitam tuam ego interimam. Non uoco. 
<plavt. epid. 1.594> Vbi uoles pater esse ibi esto; ubi noles ne fueris pater. 
<plavt. epid. 1.595> Quid <si> ob eam rem hanc emisti quia tuam gnatam ratu~s,
<plavt. epid. 1.596> Quibu~ de signis agnoscebas? Nullis. Qua re filiam 
<plavt. epid. 1.597> Credidisti nostram? Seruos Epidicus dixit mihi. 
<plavt. epid. 1.598> Quid si seruo aliter uisum est, non poteras nouisse, opsecro?
<plavt. epid. 1.599> Quid ego, qui illam ut preimum uidi, numquam uidi postea?
<plavt. epid. 1.600> Perii misera! Ne fle, mulier. Intro abi, habe animum bonum;
<plavt. epid. 1.601> Ego illam reperiam. Hinc Athenis ciuis eam emit Atticus:
<plavt. epid. 1.602> Adulescentem equidem dicebant emisse. Inueniam, tace.
<plavt. epid. 1.603> Abi modo intro atque hanc adserua Circam Solis filiam.
<plavt. epid. 1.604> Ego relictis rebus Epidicum operam quaerendo dabo: 
<plavt. epid. 1.605> Si inuenio exitiabilem ego illi faciam hunc ut fiat diem. -
<plavt. epid. 1.606> Male morigerus mihi est danista, quei a me argentum non petit
<plavt. epid. 1.607> Neque illam adducit quam emi ex praeda. Sed eccum incedit Epidicus.
<plavt. epid. 1.608> Quid illuc est quod illi caperrat frons seueritudine?
<plavt. epid. 1.609> Si undecim deos praeter sese secum adducat Iuppiter, 
<plavt. epid. 1.610> Ita non omnes ex cruciatu poterunt eximere Epidicum.
<plavt. epid. 1.611> Periphanem emere lora uidi, ibi aderat una Apoecides;
<plavt. epid. 1.612> Nunc homines me quaeritare credo. Senserunt, sciunt
<plavt. epid. 1.613> Sibi data esse uerba. Quid agis, mea Commoditas? Quod miser.
<plavt. epid. 1.614> Quid est tibi? Quin tu mihi adornas ad fugam uiaticum 
<plavt. epid. 1.615> Priu~ quam pereo? nam per urbem duo defloccati senes 
<plavt. epid. 1.616> Quaeritant me, in manibus gestant copulas secum simul. 
<plavt. epid. 1.617> Habe bonum animum. Quippe ego quoi libertas in mundo sitast.
<plavt. epid. 1.618> Ego te seruabo. Edepol me illi melius si nancti fuant.
<plavt. epid. 1.619> Sed quis haec est muliercula et ille grauastellus qui uenit? 
<plavt. epid. 1.620> Hic est danista, haec illa est autem quam emi de praeda. Haecinest?
<plavt. epid. 1.621> Haec est. Estne ita ut tibi dixi? aspecta et contempla, Epidice:
<plavt. epid. 1.622> Vsque ab unguiculo ad capillum summumst festiuissuma. 
<plavt. epid. 1.623> Estne consimilis quasi quom signum pictum pulchre aspexeris? 
<plavt. epid. 1.624> E tuis uerbis meum futurum corium pulchrum praedicas, 
<plavt. epid. 1.625> Quem Apelles ac Zeuxis duo pingent pigmentis ulmeis. 
<plavt. epid. 1.626> Di inmortales! sicin iussi ad me ires? pedibus plumbeis 
<plavt. epid. 1.627> Qui perhibetur priu~ uenisset quam tu aduenisti mihi. 
<plavt. epid. 1.628> Haec edepol remorata med est. Siquidem istius gratia
<plavt. epid. 1.629> Id remoratu~s quod ista uoluit, nimium aduenisti cito. 
<plavt. epid. 1.630> Age age, apsolue <me> atque argentum numera, ne comites morer.
<plavt. epid. 1.631> Pernumeratumst. Tene cruminam: huc inde. Sapienter uenis.
<plavt. epid. 1.632> Opperire dum ecfero ad te argentum. Matura. Domist. -
<plavt. epid. 1.633> Satin ego oculis utilitatem optineo sincere an parum?
<plavt. epid. 1.634> Videon ego Telestidem te, Periphanei filiam, 
<plavt. epid. 1.635> Ex Philippa matre natam Thebis, Epidauri satam?
<plavt. epid. 1.636> Quis tu homo es qui meum parentum nomen memoras et meum?
<plavt. epid. 1.637> Non me nouisti? Quod quidem nunc ueniat in mentem mihi.
<plavt. epid. 1.638> Non meministi me auream ad te adferre natali die
<plavt. epid. 1.639> Lunulam atque anellum aureolum in digitum? Memini, mi homo.
<plavt. epid. 1.640> Tune is es? Ego sum, et istic frater qui te mercatust tuos.
<plavt. epid. 1.641>* * alia matre, uno patre.
<plavt. epid. 1.642> Quid pater meu~? uiuost? Animo liquido et tranquillo es, tace.
<plavt. epid. 1.643> Di me ex perdita seruatam cupiunt si uera autumas.
<plavt. epid. 1.644> Non habeo ullam occasionem ut apud te falsa fabuler. 
<plavt. epid. 1.645> Accipe argentum hoc, danista. Hic sunt quadraginta minae.
<plavt. epid. 1.646> Si quid erit dubium immutabo. Bene fecisti, bene uale. -
<plavt. epid. 1.647> Nunc enim tu mea es. Soror quidem edepol, ut tu aeque scias.
<plavt. epid. 1.648> Salue, frater. Sanan haec est? Sana, si appellat suom.
<plavt. epid. 1.649> Quid? ego <quo> modo huic <sum> frater factus, dum intro eo atque exeo?
<plavt. epid. 1.650> Quod boni est id tacitus taceas tute tecum et gaudeas. 
<plavt. epid. 1.651> Perdidisti et repperisti me, soror. Stultu~s, tace. 
<plavt. epid. 1.652> Tibi quidem quod ames domi praestost, fidicina, opera mea; 
<plavt. epid. 1.653> Et sororem in libertatem idem opera concilio mea. 
<plavt. epid. 1.654> Epidice, fateor - Abi intro ac iube huic aquam calefieri;
<plavt. epid. 1.655> Cetera haec posterius faxo scibis ubi erit otium. 
<plavt. epid. 1.656> Sequere hac me, soror. Ego ad uos Thesprionem iussero
<plavt. epid. 1.657> Huc transire. Sed memento, si quid saeuibit senex, 
<plavt. epid. 1.658> Suppetias mihi cum sorore ferre. Facile istuc erit. -
<plavt. epid. 1.659> Thesprio, exi istac per hortum, adfer domum auxilium mihi,
<plavt. epid. 1.660> Magnast res. Minoris multo facio quam dudum senes. 
<plavt. epid. 1.661> Remeabo intro, ut adcurentur aduenientes hospites. 
<plavt. epid. 1.662> Eadem haec intus edocebo quae ego scio Stratippoclem. 
<plavt. epid. 1.663> Non fugio, domi adesse certumst; neque ille haud obiciet mihi
<plavt. epid. 1.664> Pedibus sese prouocatum. Abeo intro, nimi~ longum loquor. -
<plavt. epid. 1.665> Satine illic homo ludibrio nos uetulos decrepitos duos
<plavt. epid. 1.666> Habet? Immo edepol tuquidem miserum med habe miseris modis.
<plavt. epid. 1.667> Tace sis, modo sine me hominem apisci. Dico ego tibi iam, ut scias:
<plavt. epid. 1.668> Alium tibi te comitem meliust quaerere; ita, dum te sequor,
<plavt. epid. 1.669> Lassitudine inuaserunt misero in genua flemina. 
<plavt. epid. 1.670> Quot illic homo hodie me exemplis ludificatust atque te, 
<plavt. epid. 1.671> Vt illic autem exenterauit mihi opes argentarias! 
<plavt. epid. 1.672> Apage illum a me! nam ille quidem Volcani iratist filius: 
<plavt. epid. 1.673> Quaqua tangit, omne amburit, si astes, aestu calefacit. 
<plavt. epid. 1.674> Duodecim dis plus quam in caelo deorumst inmortalium
<plavt. epid. 1.675> Mihi nunc auxilio adiutores sunt et mecum militant. 
<plavt. epid. 1.676> Quidquid ego male feci, auxilia mi et suppetiae sunt domi, 
<plavt. epid. 1.677> Apolactizo inimicos omnis. Vbi illum quaeram gentium? 
<plavt. epid. 1.678> Dum sine me quaeras, quaeras mea caussa uel medio in mari.
<plavt. epid. 1.679> Quid me quaeris? quid laboras? quid hunc sollicitas? ecce me.
<plavt. epid. 1.680> Num te fugi, num ab domo apsum, num oculis concessi tuis? 
<plavt. epid. 1.681>* * 
<plavt. epid. 1.683_683> Nec tibi supplico. Vincire uis? em, ostendo manus;
<plavt. epid. 1.684> Tu habes lora, ego te emere uidi: quid nunc cessas? conliga. 
<plavt. epid. 1.685> Ilicet! uadimonium ultro mihi hic facit. Quin conligas?
<plavt. epid. 1.686> Edepol mancupium scelestum! Te profecto, Apoecides, -
<plavt. epid. 1.687> Nil moror mihi deprecari. Facile exoras, Epidice. 
<plavt. epid. 1.688> Ecquid agis? Tuon arbitratu? Meo hercle uero atque hau tuo
<plavt. epid. 1.689> Conligandae haec sunt tibi hodie. At non lubet, non conligo.
<plavt. epid. 1.690> Tragulam in te inicere adornat, nescioquam fabricam facit.
<plavt. epid. 1.691> Tibi moram faci~ quom ego solutus asto. Age, inquam, conliga.
<plavt. epid. 1.692> At mihi magi~ lubet solutum te rogitare. At nihil scies. 
<plavt. epid. 1.693> Quid ago? Quid agas? mos geratur. Frugi es tu homo, Apoecides.
<plavt. epid. 1.694> Cedo manus igitur. Morantur nihil. Atque arte conliga,
<plavt. epid. 1.695> Nihil uero <hoc> obnoxiose. Facto opere arbitramino. 
<plavt. epid. 1.696> Bene hoc habet. Age nunciam ex me exquire, rogita quod lubet.
<plavt. epid. 1.697> Qua fiducia ausu~s primum quae emptast nudiustertius 
<plavt. epid. 1.698> Filiam meam dicere esse? Lubuit: ea fiducia. 
<plavt. epid. 1.699> Ain tu? lubuit? Aio. Vel da pignus, ni ea sit filia. 
<plavt. epid. 1.700> Quam negat nouisse mater? Ni ergo matris filia est, 
<plavt. epid. 1.701> In meum nummum, in tuom talentum pignus da. Enim istaec captiost.
<plavt. epid. 1.702> Sed quis east mulier? Tui gnati amica, ut omnem rem scias.
<plavt. epid. 1.703> Dedin tibi minas triginta ob filiam? Fateor datas 
<plavt. epid. 1.704> Et eo argento illam me emisse amicam fili fidicinam 
<plavt. epid. 1.705> Pro tua filia: is te +abore+ tetigi triginta minis. 
<plavt. epid. 1.706> Quomodo me ludos fecisti de illa conducticia 
<plavt. epid. 1.707> Fidicina! Factum hercle uero et recte factum iudico. 
<plavt. epid. 1.708> Quid postremo argento factum est quod dedi? Dicam tibi:
<plavt. epid. 1.709> Neque malo homini neque benigno tuo dedi Stratippocli. 
<plavt. epid. 1.710> Qur dare ausu~s? Quia mi lubitum est. Quae haec, malum, inpudentiast?
<plavt. epid. 1.711> Etiam inclamitor quasi seruos? Quom tu es liber gaudeo.
<plavt. epid. 1.712> Merui ut fierem. Tu meruisti? Visse intro: ego faxo scies
<plavt. epid. 1.713> Hoc ita esse. Quid est negoti? Iam ipsa res dicet tibi.
<plavt. epid. 1.714> Abi modo intro. I, illuc non temerest. Adserua istum, Apoecides. -
<plavt. epid. 1.715> Quid illuc, Epidice, est negoti? Maxuma hercle iniuria
<plavt. epid. 1.716> Vinctus asto, quoius haec hodie opera inuentast filia.
<plavt. epid. 1.717> Ain tu te illius inuenisse filiam? Inueni et domi est.
<plavt. epid. 1.718> Sed ut acerbum est pro bene factis quoni mali messim metas!
<plavt. epid. 1.719> Quamne hodie per urbem uterque sumu~ defessi quaerere?
<plavt. epid. 1.720> Ego sum defessus reperire, uos defessi quaerere. 
<plavt. epid. 1.721> Quid isti oratis opere tanto? <me> meruisse intellego
<plavt. epid. 1.722> Vt liceat merito huiius facere. Cedo tu ut exsoluam manus.
<plavt. epid. 1.723> Ne attigas. Ostende uero. Nolo. Non aequom facis.
<plavt. epid. 1.724> Numquam hercle hodie, nisi supplicium mihi das, me solui sinam.
<plavt. epid. 1.725> Optumum atque aequissumum oras. Soccos, tunicam, pallium
<plavt. epid. 1.726> Tibi dabo. Quid deinde porro? Libertatem. At postea?
<plavt. epid. 1.727> Nouo liberto opus est quod pappet. Dabitur, praebebo cibum.
<plavt. epid. 1.728> Numquam hercle hodie, nisi me orassis, solues. Oro te, Epidice,
<plavt. epid. 1.729> Mihi ut ignoscas siquid inprudens culpa peccaui mea.
<plavt. epid. 1.730> At ob eam rem liber esto. Inuitus do hanc ueniam tibi, 
<plavt. epid. 1.731> Nisi necessitate cogar. Solue sane si lubet.
<plavt. epid. 1.732> Hic is homo est qui libertatem malitia inuenit sua. 
<plavt. epid. 1.733> Plaudite et ualete. Lumbos porgite atque exsurgite. 
