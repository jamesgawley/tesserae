<ps. cypr. ad senat. 1.1> Cum te diuersis iterum uanisque uiderem
<ps. cypr. ad senat. 1.2> Inseruire sacris priscoque errore teneri,
<ps. cypr. ad senat. 1.3> Obstipui motus. Quia carmina semper amasti,
<ps. cypr. ad senat. 1.4> Carmine respondens properaui scribere uersus,
<ps. cypr. ad senat. 1.5> Vt te corriperem tenebras praeponere luci.
<ps. cypr. ad senat. 1.6> Quis patiatur enim te Matrem credere magnam
<ps. cypr. ad senat. 1.7> Posse deam dici rursusque putare colendam,
<ps. cypr. ad senat. 1.8> Cuius cultores infamia turpis inurit?
<ps. cypr. ad senat. 1.9> Namque sacerdotes tunicis muliebribus idem
<ps. cypr. ad senat. 1.10> Interius uitium cultu exteriore fatentur;
<ps. cypr. ad senat. 1.11> Idque licere putant, quod non licet; unde per urbem
<ps. cypr. ad senat. 1.12> Leniter incedunt mollita uoce loquentes,
<ps. cypr. ad senat. 1.13> Laxatosque tenent extenso +pollice lumbos,
<ps. cypr. ad senat. 1.14> Et proprium mutant uulgato crimine sexum.
<ps. cypr. ad senat. 1.15> Cumque suos celebrant ritus, his esse diebus
<ps. cypr. ad senat. 1.16> Se castos memorant: ut, si tantummodo tunc sunt,
<ps. cypr. ad senat. 1.17> Vt perhibent, casti, reliquo iam tempore quid sunt?
<ps. cypr. ad senat. 1.18> Sed quia coguntur saltim semel esse pudici,
<ps. cypr. ad senat. 1.19> Mente fremunt, lacerant corpus funduntque cruorem.
<ps. cypr. ad senat. 1.20> Quale sacrum est, uero quod fertur nomine sanguis?
<ps. cypr. ad senat. 1.21> Nunc etiam didici, quod te non fecerit aetas,
<ps. cypr. ad senat. 1.22> Sed tua religio caluum, caligaque remota
<ps. cypr. ad senat. 1.23> Gallica sit pedibus molli redimita papyro:
<ps. cypr. ad senat. 1.24> Res miranda satis deiectaque culmine summo.
<ps. cypr. ad senat. 1.25> Si quis ab Isiaco consul, procedat in orbem,
<ps. cypr. ad senat. 1.26> Risus orbis erit; quis te non rideat autem,
<ps. cypr. ad senat. 1.27> Qui fueris consul, nunc Isidis esse ministrum?
<ps. cypr. ad senat. 1.28> Quodque pudet primo, te non pudet esse secundo,
<ps. cypr. ad senat. 1.29> Ingeniumque tuum turpes damnare per hymnos
<ps. cypr. ad senat. 1.30> Respondente tibi uulgo et +lacerante senatu,
<ps. cypr. ad senat. 1.31> Teque domo propria pictum cum fascibus ante,
<ps. cypr. ad senat. 1.32> Nunc quoque cum sistro faciem portare caninam?
<ps. cypr. ad senat. 1.33> Haec tua humilitas et humilitatis imago est!
<ps. cypr. ad senat. 1.34> Aedibus illa tuis semper monumenta manebunt.
<ps. cypr. ad senat. 1.35> Rumor et ad nostros peruenit publicus aures,
<ps. cypr. ad senat. 1.36> Te dixisse: "Dea, erraui(==ERRA+VI+_); ignosce! rediui."
<ps. cypr. ad senat. 1.37> Dic mihi, si ualeas: cum talia saepe rogares
<ps. cypr. ad senat. 1.38> Et ueniam peteres, quae tecum uerba locuta est"
<ps. cypr. ad senat. 1.39> Vera mente cares, sequeris qui mente carentes.
<ps. cypr. ad senat. 1.40> Haec iterum repetis nec te delinquere sentis?
<ps. cypr. ad senat. 1.41> Quid mereare, uide. minus esses forte notandus,
<ps. cypr. ad senat. 1.42> Si tantum hoc scires et in hoc errore maneres;
<ps. cypr. ad senat. 1.43> At cum uericolae penetraueris ostia legis,
<ps. cypr. ad senat. 1.44> Et tibi nosse Deum paucis prouenerit annis,
<ps. cypr. ad senat. 1.45> Cur linquenda tenes? aut cur retinenda relinquis?
<ps. cypr. ad senat. 1.46> Nilque colis, dum cuncta colis, nec corde retractas,
<ps. cypr. ad senat. 1.47> Vera quid a falsis, quid ab umbris lumina distent.
<ps. cypr. ad senat. 1.48> Philosophum fingis, cum te sententia mutet:
<ps. cypr. ad senat. 1.49> Nam tibi si stomachum popularis mouerit ira,
<ps. cypr. ad senat. 1.50> Et Iudaeus eris totusque incertus ageris.
<ps. cypr. ad senat. 1.51> Indulge dictis: sapientia non placet alta.
<ps. cypr. ad senat. 1.52> Omne quod est nimium, contra cadit. Vnum operantur
<ps. cypr. ad senat. 1.53> Et calor et frigus, sic hoc, sic illud adurit.
<ps. cypr. ad senat. 1.54> Sic tenebrae uisum, sic sol contrarius aufert,
<ps. cypr. ad senat. 1.55> Et pariter laedunt +tepidum feruensque lauacrum.
<ps. cypr. ad senat. 1.56> Esca alitur corpus, corpus consumitur esca,
<ps. cypr. ad senat. 1.57> Vimque suam minuit, si quid protenditur ultra.
<ps. cypr. ad senat. 1.58> Denique si sedeas, requies est magna laboris;
<ps. cypr. ad senat. 1.59> Si multum sedeas, labor est. Maro namque poeta
<ps. cypr. ad senat. 1.60> Pro poena posuit: "sedet aeternumque sedebit
<ps. cypr. ad senat. 1.61> Infelix Theseus." semper nocet utile longum:
<ps. cypr. ad senat. 1.62> Prandia longa nocent, ieiunia longa fatigant.
<ps. cypr. ad senat. 1.63> Sic nimium sapere stultum facit. "Improba secta,"
<ps. cypr. ad senat. 1.64> Me dea sic docuit; "moderamen amabile" dixit.
<ps. cypr. ad senat. 1.65> Sed tu nec sectam modo nec moderamina curas.
<ps. cypr. ad senat. 1.66> Mens autem stabilis nullo peruertitur aestu,
<ps. cypr. ad senat. 1.67> Ipsaque simplicitas numquam mala cogitat ulla.
<ps. cypr. ad senat. 1.68> Hinc sincera fides aeterna sede fruetur
<ps. cypr. ad senat. 1.69> Et dolus e contra longo cruciabitur igni.
<ps. cypr. ad senat. 1.70> Elige quid uelis, ut digna piacula uites.
<ps. cypr. ad senat. 1.71> Sic tamen hanc ueniam mereatur +creditor inquam.
<ps. cypr. ad senat. 1.72> Vt leue crimen erit, si nolis noscere uera,
<ps. cypr. ad senat. 1.73> Non leue crimen erit, si cognita uera relinquas.
<ps. cypr. ad senat. 1.74> Sed te correctum forsan matura senectus
<ps. cypr. ad senat. 1.75> In melius reuocat satiatum erroribus istis;
<ps. cypr. ad senat. 1.76> Tempus enim mutat, mala digerit omnia tempus.
<ps. cypr. ad senat. 1.77> Tunc igitur, cum te consulta reduxerit aetas,
<ps. cypr. ad senat. 1.78> Disce Deo seruare fidem, ne forte bis unum
<ps. cypr. ad senat. 1.79> Incurras lapsum. quia uere dicitur illud:
<ps. cypr. ad senat. 1.80> Qui pedis offensi lapidem uitare secundo
<ps. cypr. ad senat. 1.81> Nescit et incautus iterum uexauerit artus,
<ps. cypr. ad senat. 1.82> Imputet ipse sibi nec casibus imputet ullis.
<ps. cypr. ad senat. 1.83> Corrige delictum fidamine, corrige mentem:
<ps. cypr. ad senat. 1.84> Suffecit peccare semel. desiste uereri:
<ps. cypr. ad senat. 1.85> Non erit in culpa, quem paenitet ante fuisse.
