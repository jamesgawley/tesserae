<ivvenc. euang. 1.1> Rex fuit Herodes Iudaea in gente cruentus,
<ivvenc. euang. 1.2> Sub quo seruator iusti templique sacerdos
<ivvenc. euang. 1.3> Zacharias, uicibus cui templum cura tueri
<ivvenc. euang. 1.4> Digesto instabat lectorum ex ordine uatum.
<ivvenc. euang. 1.5_5> Huius inhaerebat thalamis dignissima coniux.
<ivvenc. euang. 1.6> Cura his ambobus parilis moderaminis aequi,
<ivvenc. euang. 1.7> Ambos adnexos legis praecepta tenebant.
<ivvenc. euang. 1.8> Nec fuit his suboles, iam tum uergentibus annis,
<ivvenc. euang. 1.9> Gratius ut donum iam desperantibus esset.
<ivvenc. euang. 1.10_10> Sed cum forte aditis arisque inferret odores
<ivvenc. euang. 1.11> Zacharias, uisus caelo discendere aperto
<ivvenc. euang. 1.12> Nuntius et soli iussas perferre loquellas
<ivvenc. euang. 1.13>(Cetera nam foribus tunc plebs adstrata rogabat):
<ivvenc. euang. 1.14>"Quem tibi terribilis concussit corde pauorem
<ivvenc. euang. 1.15_15> Visus, cum laeti sermonis gratia placat?
<ivvenc. euang. 1.16> Nam me dimissum rerum pater unicus alto
<ivvenc. euang. 1.17> E caeli solio tibi nunc in uerba uenire
<ivvenc. euang. 1.18> Praecipit et cara tibi mox e coniuge natum
<ivvenc. euang. 1.19> Promittit, grandis rerum cui gloria restat,
<ivvenc. euang. 1.20_20> Plurima qui populis nascendo gaudia quaeret;
<ivvenc. euang. 1.21> Sobrius aeternum, clausum quem Spiritus ipsis
<ivvenc. euang. 1.22> Visceribus matris conplebit numine claro.
<ivvenc. euang. 1.23> Istius hic populi partem pleramque docendo
<ivvenc. euang. 1.24> Ad uerum conuertet iter, Dominumque Deumque
<ivvenc. euang. 1.25_25> Continuo primus noscet plebemque nouabit.
<ivvenc. euang. 1.26> Nomine Iohannem(==JOHANNEM) hunc tu uocitare memento."
<ivvenc. euang. 1.27> Olli confusa respondit mente sacerdos:
<ivvenc. euang. 1.28>"Aemula promissis obsistit talibus aetas,
<ivvenc. euang. 1.29> Nec senibus fetus poterit contingere fessis,
<ivvenc. euang. 1.30_30> Quem deus auertens primaeuo in flore negauit."
<ivvenc. euang. 1.31> Haec trepidans uates; cui talia nuntius addit:
<ivvenc. euang. 1.32>"Si tibi mortalis subolem promitteret ullus,
<ivvenc. euang. 1.33> Ad desperandum forsan cunctatio mentis
<ivvenc. euang. 1.34> Debuerat tardis haerens insistere uerbis.
<ivvenc. euang. 1.35_35> Nunc ego, quem dominus caeli, terraeque repertor,
<ivvenc. euang. 1.36> Ante suos uultus uoluit(==VOLUIT) parere ministrum,
<ivvenc. euang. 1.37> Auribus ingratis hominis uisuque receptus,
<ivvenc. euang. 1.38> Supremi mandata Dei temnenda peregi.
<ivvenc. euang. 1.39> Quare promissis manet inreuocabile donum,
<ivvenc. euang. 1.40_40> Sed tibi claudetur rapidae uox nuntia mentis,
<ivvenc. euang. 1.41> Donec cuncta Dei firmentur munera uobis."
<ivvenc. euang. 1.42> Haec ait et sese teneris inmiscuit auris.
<ivvenc. euang. 1.43> Interea populus miracula longa trahebat,
<ivvenc. euang. 1.44> Quid tantum templo uellet cessare sacerdos.
<ivvenc. euang. 1.45_45> Progressus trepide numen uidisse supernum
<ivvenc. euang. 1.46> Nutibus edocuit, miserae et dispendia uocis.
<ivvenc. euang. 1.47> Inde domum remeat conpleto ex ordine uates
<ivvenc. euang. 1.48> Officio, amissamque leuant promissa loquellam;
<ivvenc. euang. 1.49> Nec dilata diu uenerunt munera prolis.
<ivvenc. euang. 1.50_50> Anxia sed uentris celabat gaudia coniux,
<ivvenc. euang. 1.51> Donec quinque cauam conplerent lumina lunam.
<ivvenc. euang. 1.52> Tunc maiora dehinc idem mandata minister
<ivvenc. euang. 1.53> Detulit ad Mariae dimissus uirginis aures.
<ivvenc. euang. 1.54> Haec desponsa suo per tempora certa propinquo
<ivvenc. euang. 1.55_55> Abdita uirgineis caste pubescere tectis
<ivvenc. euang. 1.56> Et seruare diem iussis permissa parentum.
<ivvenc. euang. 1.57> Ad quam tranquillum sermonem nuntius infit:
<ivvenc. euang. 1.58>"Salue, progenie terras iutura salubri,
<ivvenc. euang. 1.59> Desine conspectu mentem turbare uerendo.
<ivvenc. euang. 1.60_60> Nam tua concipient caelesti uiscera iussu
<ivvenc. euang. 1.61> Natum, quem regnare Deus per saecula cuncta
<ivvenc. euang. 1.62> Et propriam credi subolem gaudetque iubetque.
<ivvenc. euang. 1.63> Hunc ubi sub lucem dederis, sit nomine Iesus."
<ivvenc. euang. 1.64> Ad quem uirgo dehinc(==DE.H.INC) pauido sic inchoat ore:
<ivvenc. euang. 1.65_65>"Nullos conceptus fieri sine coniuge dicunt;
<ivvenc. euang. 1.66> Vnde igitur subolem mihimet sperabo uenire?"
<ivvenc. euang. 1.67> Nuntius haec contra celeri sermone profatur:
<ivvenc. euang. 1.68>"Virtus celsa Dei circumuolitabit obumbrans,
<ivvenc. euang. 1.69> Spiritus et ueniet purus, lectissima uirgo,
<ivvenc. euang. 1.70_70> Ac tibi mox puerum casto sermone iubebit
<ivvenc. euang. 1.71> Magnificum gigni populis, quem credere sanctum
<ivvenc. euang. 1.72> Supremique Dei natum uocitare necesse est.
<ivvenc. euang. 1.73> Sic cognata tibi, sterilis quae credita cunctis,
<ivvenc. euang. 1.74> Zachariae coniux mortali germine nuper
<ivvenc. euang. 1.75_75> Aeuo defessis hausit miracula membris.
<ivvenc. euang. 1.76> Sextus adest mensis: parent sic omnia iussis."
<ivvenc. euang. 1.77> Virgo dehinc(==DE.H.INC): "Domino famulam nunc ecce iubenti,
<ivvenc. euang. 1.78> Vt tua uerba sonant, cernis seruire paratam."
<ivvenc. euang. 1.79> Nuntius abscedens uacuis se condidit auris.
<ivvenc. euang. 1.80_80> Illa dehinc rapidis Iudaeam passibus urbem
<ivvenc. euang. 1.81> Zachariaeque domum penetrat grauidamque salutat
<ivvenc. euang. 1.82> Elisabeth, clausae cum protinus anxia prolis
<ivvenc. euang. 1.83> Membra uteri gremio motu maiore resultant.
<ivvenc. euang. 1.84> Et simul exiluit mater concussa tremore,
<ivvenc. euang. 1.85_85> Diuinae uocis conpleta est flamine sancto
<ivvenc. euang. 1.86> Et magnum clamans: "Felix o femina, salue,
<ivvenc. euang. 1.87> Felicem gestans uteri sinuamine fetum.
<ivvenc. euang. 1.88> Vnde meam tanto uoluit(==VOLUIT) Deus aequus honore
<ivvenc. euang. 1.89> Inlustrare domum, quam mater numinis alti
<ivvenc. euang. 1.90_90> Viseret? Ecce meo gaudens in uiscere proles
<ivvenc. euang. 1.91> Exultat, Mariae cum prima adfamina sensit.
<ivvenc. euang. 1.92> Felix, qui credit finem mox adfore uerbis,
<ivvenc. euang. 1.93> Quae Deus ad famulos magnum dignando loquetur.
<ivvenc. euang. 1.94> Illa trahens animum per gaudia mixta pudore
<ivvenc. euang. 1.95_95> Suppressae uocis pauitantia dicta uolutat:
<ivvenc. euang. 1.96>"Magnificas laudes animus gratesque rependit
<ivvenc. euang. 1.97> Inmensi Domino mundi. Vix gaudia tanta
<ivvenc. euang. 1.98> Spiritus iste capit, quod me dignatus in altum
<ivvenc. euang. 1.99> Erigit ex humili celsam cunctisque beatam
<ivvenc. euang. 1.100_100> Gentibus et saeclis uoluit(==VOLUIT) Deus aequus haberi.
<ivvenc. euang. 1.101> Sustulit ecce thronum saeuis fregitque superbos,
<ivvenc. euang. 1.102> Largifluis humiles opibus ditauit egentes."
<ivvenc. euang. 1.103> Tunc illic mansit trinos ex ordine menses,
<ivvenc. euang. 1.104> Ad propriamque domum repedat iam certa futuri.
<ivvenc. euang. 1.105_105> Iamque aderat tempus, quo iussum fundere partum
<ivvenc. euang. 1.106> Elisabeth uoluenda dies in luminis oras
<ivvenc. euang. 1.107> Cogeret. Ad partus famam collecta cucurrit
<ivvenc. euang. 1.108> Turba propinquorum, tum gaudia mira frequentes
<ivvenc. euang. 1.109> Concelebrant nomenque iubent genitoris habere.
<ivvenc. euang. 1.110_110> Abnuit hoc genetrix, sed Iohannes uocitetur
<ivvenc. euang. 1.111> Ingeminat. Placuit muti tunc iussa parentis
<ivvenc. euang. 1.112> Consulere, scriptoque rogant edicere nomen.
<ivvenc. euang. 1.113> Sed, pro mira fides, tabulis cum scribere temptat,
<ivvenc. euang. 1.114> Inplicitam soluit per uerba sonantia linguam.
<ivvenc. euang. 1.115_115> Mox etiam adsuetam penetrant spiracula mentem,
<ivvenc. euang. 1.116> Conpletusque canit uenturi conscia dicta:
<ivvenc. euang. 1.117>"Concelebrent cuncti laudes gratesque frequentent
<ivvenc. euang. 1.118> Astrorum et terrae, pontique hominumque parenti,
<ivvenc. euang. 1.119> Visere quod uoluit(==VOLUIT) propriamque absoluere plebem.
<ivvenc. euang. 1.120_120> En beat antiquam gentem cornuque salutis
<ivvenc. euang. 1.121> Erecto indulget Dauidis origine lumen.
<ivvenc. euang. 1.122> Hoc est, quod prisci cecinere ex ordine uates,
<ivvenc. euang. 1.123> Haec est illa salus, qua nos ex hostibus atris
<ivvenc. euang. 1.124> Eripit, ut iuste iusto seruire queamus.
<ivvenc. euang. 1.125_125> At tu, parue puer, sanctus dignusque profeta
<ivvenc. euang. 1.126> Dicere et Dominum mox praegrediere uiando
<ivvenc. euang. 1.127> Illius et populum duces per lumen apertum:
<ivvenc. euang. 1.128> Errorem per te spernent mortisque tenebras
<ivvenc. euang. 1.129> Abrumpent omnes, tua qui praecepta sequentur."
<ivvenc. euang. 1.130_130> Exhinc secretis in uallibus abdita semper
<ivvenc. euang. 1.131> Vita fuit puero, donec poscentibus annis
<ivvenc. euang. 1.132> Vatis ad officium pleno pubesceret aeuo.
<ivvenc. euang. 1.133> Interea Mariae sponso miracula mentem
<ivvenc. euang. 1.134> Sollicitant, manifesta uteri quod pondera uidit,
<ivvenc. euang. 1.135_135> Et secum uoluit(==VOLVIT), quanam ratione propinquae
<ivvenc. euang. 1.136> Dedecus obpressum celet thalamosque recuset.
<ivvenc. euang. 1.137> Talia tractanti torpescunt membra sopore
<ivvenc. euang. 1.138> Audiuitque Dei super horrida somnia uocem:
<ivvenc. euang. 1.139>"Accipe coniugium nullo cum crimine pactae,
<ivvenc. euang. 1.140_140> Spiritus inpleuit sancto cui uiscera fetu.
<ivvenc. euang. 1.141> Hanc cecinit uates uenturam et uirgine prolem,
<ivvenc. euang. 1.142> NOBISCVM DEVS est nomen cui." Protinus ille
<ivvenc. euang. 1.143> Haec praecepta sequens seruat sponsalia pacta.
<ivvenc. euang. 1.144> Sed tum forte nouo capitum discussio censu
<ivvenc. euang. 1.145_145> Caesaris Augusti iussis per plurima terrae
<ivvenc. euang. 1.146> Describebatur; Syriam tunc iure regebat
<ivvenc. euang. 1.147> Quirinus, proprios cui tota per oppida fines
<ivvenc. euang. 1.148> Edebant populi, uires nomenque genusque.
<ivvenc. euang. 1.149> Vrbs est Iudaeae Bethleem, Dauida canorum
<ivvenc. euang. 1.150_150> Quae genuit, generis quae censum iure petebat.
<ivvenc. euang. 1.151> Edidit hic Mariam Dauidis origine Ioseph
<ivvenc. euang. 1.152> Desponsamque sibi scribens grauidamque professus.
<ivvenc. euang. 1.153> Hospitio amborum Bethleem sub moenibus urbis
<ivvenc. euang. 1.154> Angusti fuerant praeparua habitacula ruris.
<ivvenc. euang. 1.155_155> Illic uirgo nouo conpleta in tempore fetu
<ivvenc. euang. 1.156> Soluitur et puerum ueteri cunabula textu
<ivvenc. euang. 1.157> Inuoluunt durumque datur praesepe cubili.
<ivvenc. euang. 1.158> Circa sollicitae pecudum custodia noctis
<ivvenc. euang. 1.159> Pastores tenuit uigiles per pascua laeta.
<ivvenc. euang. 1.160_160> Ecce Dei monitu uisus discendere caelo
<ivvenc. euang. 1.161> Nuntius, at subitus terror tremefacta pauore
<ivvenc. euang. 1.162> Prostrauit uiridi pastorum corpora terrae.
<ivvenc. euang. 1.163> Talis et attonitis caelo uox missa cucurrit:
<ivvenc. euang. 1.164>"Ponite terrorem mentis, mea sumite dicta,
<ivvenc. euang. 1.165_165> Pastores, quibus haec ingentia gaudia porto.
<ivvenc. euang. 1.166> Nam genitus puer est Dauidis origine clara,
<ivvenc. euang. 1.167> Qui populis lucem mox laetitiamque propaget.
<ivvenc. euang. 1.168> Hoc signum dicam, puerum quod cernere uobis
<ivvenc. euang. 1.169> Iam licet inplentem gracili praesepia uoce."
<ivvenc. euang. 1.170_170> Talia dicenti iunguntur milia plebis
<ivvenc. euang. 1.171> Caelestis cunctique Deum laudantque rogantque,
<ivvenc. euang. 1.172> Talis et uniti uox agminis aera conplet:
<ivvenc. euang. 1.173>"Gloria supremum comitatur debita patrem;
<ivvenc. euang. 1.174> In terris iustos homines pax digna sequetur."
<ivvenc. euang. 1.175_175> Et simul his dictis caeli secreta reuisunt.
<ivvenc. euang. 1.176> Pastores propere ueniunt puerumque iacentem
<ivvenc. euang. 1.177> Praesepis gremio cernunt; post inde frequentes
<ivvenc. euang. 1.178> Dispergunt late celeris uaga semina famae.
<ivvenc. euang. 1.179> Mirantes laudant, laetantes constipuerunt,
<ivvenc. euang. 1.180_180> Omnia nocturnis monitis quod uera recurrant.
<ivvenc. euang. 1.181> Viderat octauam lucem puer, ecce recidi
<ivvenc. euang. 1.182> Ad morem legis nomenque aptare necesse est.
<ivvenc. euang. 1.183> Inpositumque illi est, monitis caelestibus olim
<ivvenc. euang. 1.184> Quod Mariae uox missa Deo praecepit, Iesus(==IESUS).
<ivvenc. euang. 1.185_185> Scripserat antiquae Moyses moderamina legis,
<ivvenc. euang. 1.186> Inter quae primos prisco de sanguine uatum
<ivvenc. euang. 1.187> Obseruare dedit fetus offerre sacrandos,
<ivvenc. euang. 1.188> Inplumesque simul ferre ad delubra columbas.
<ivvenc. euang. 1.189> Haec ubi per Mariam templo seruata feruntur,
<ivvenc. euang. 1.190_190> Ecce senex Simeon dignus conprendere sensu
<ivvenc. euang. 1.191> Caelestes uoces, cui quondam praescia rerum
<ivvenc. euang. 1.192> Virtus prodiderat, quod carcere corporis aegri
<ivvenc. euang. 1.193> Deposito mortem liber requiemque uideret,
<ivvenc. euang. 1.194> Cum primum caeli laudem terraeque salutem,
<ivvenc. euang. 1.195_195> Omnia quem uatum spondent oracula Christum,
<ivvenc. euang. 1.196> Vidisset templo sollemnes ferre palumbas.
<ivvenc. euang. 1.197> Isque ubi curuato defessus corpore templum
<ivvenc. euang. 1.198> Iam grauior penetrat, monuit quod spiritus auctor,
<ivvenc. euang. 1.199> Ecce simul paruum gremio genetricis Iesum(==IESUM)
<ivvenc. euang. 1.200_200> Ad templum sensit uenisse, trementibus ulnis
<ivvenc. euang. 1.201> Accepit puerum laetusque haec dicta profatur:
<ivvenc. euang. 1.202>"Nunc, nunc me famulum Dominus nunc liberat atris
<ivvenc. euang. 1.203> Corporis e uinclis finemque inponere uerbis
<ivvenc. euang. 1.204> Dignatur cum pace suis. En splendida nostros
<ivvenc. euang. 1.205_205> Lux oculos tua circumstat radiisque renidet,
<ivvenc. euang. 1.206> Quam cunctis hominum lustratis gentibus addit
<ivvenc. euang. 1.207> Istrahelitarum cumulatae gloria plebis.
<ivvenc. euang. 1.208> Quid tantum Mariae stupuerunt pectora matris?
<ivvenc. euang. 1.209> Hic puer ad casum populi datur, iste renasci
<ivvenc. euang. 1.210_210> Concedet populos; dictum in contraria signum
<ivvenc. euang. 1.211> Istius adueniet, percurrens debita leto
<ivvenc. euang. 1.212> Atque animam matris ferro fulgente machaera,
<ivvenc. euang. 1.213> Quo pateant tecti tenebrosa uolumina cordis."
<ivvenc. euang. 1.214> Haec ait in Simeone Deus; mox ecce profetae
<ivvenc. euang. 1.215_215> Femineam sancto conplet spiramine mentem.
<ivvenc. euang. 1.216> Anna fuit natu grauior, quam in flore iuuentae
<ivvenc. euang. 1.217> Destituit uiduam mors inmatura mariti.
<ivvenc. euang. 1.218> Casta sed in templo semper pro coniuge uita
<ivvenc. euang. 1.219> Et cultus cessere Dei; quae numine iussa
<ivvenc. euang. 1.220_220> Cognouit Christum et simili sermone locuta est.
<ivvenc. euang. 1.221> Inde ubi sollemnem pueri pro nomine legem
<ivvenc. euang. 1.222> Conpleuit genetrix et Ioseph omnia mirans,
<ivvenc. euang. 1.223> Ad patriam laeti repedant puerumque reportant.
<ivvenc. euang. 1.224> Gens est ulterior surgenti conscia soli,
<ivvenc. euang. 1.225_225> Astrorum sollers ortusque obitusque notare;
<ivvenc. euang. 1.226> Huius primores nomen tenuere Magorum.
<ivvenc. euang. 1.227> Tunc hinc delecti Solymos per longa uiarum
<ivvenc. euang. 1.228> Deueniunt regemque adeunt orantque doceri,
<ivvenc. euang. 1.229> Quae regio imperio puerum Iudaea teneret
<ivvenc. euang. 1.230_230> Progenitum: sese stellae fulgentis ab ortu
<ivvenc. euang. 1.231> Admonitos uenisse uiam, quo supplice dextra
<ivvenc. euang. 1.232> Exortum terris uenerabile numen adorent.
<ivvenc. euang. 1.233> Territus Herodes Solymorum culmina uatum
<ivvenc. euang. 1.234> Quique profetarum ueterum praedicta recensent
<ivvenc. euang. 1.235_235> Imperio accitos iubet omnia quaerere legis,
<ivvenc. euang. 1.236> Quis pateat, quae sint genitalia moenia Christo,
<ivvenc. euang. 1.237> Omnia uenturum spondent quem oracula uatum.
<ivvenc. euang. 1.238> Tunc manifestatur, Bethleem quod moenibus illum
<ivvenc. euang. 1.239> Progigni maneat, cui sacram ducere plebem
<ivvenc. euang. 1.240_240> Istrahelitarum sancta uirtute necesse est.
<ivvenc. euang. 1.241> Hinc iubet Herodes Persas pertendere gressum
<ivvenc. euang. 1.242> Inuentumque sibi puerum monstrare colendum.
<ivvenc. euang. 1.243> Ecce iteris medio stellam praecurrere cernunt
<ivvenc. euang. 1.244> Sulcantem flammis auras, quae culmine summo
<ivvenc. euang. 1.245_245> Restitit et pueri lustrata habitacula monstrat.
<ivvenc. euang. 1.246> Gaudia magna Magi gaudent sidusque salutant,
<ivvenc. euang. 1.247> Et postquam puerum uidere sub ubere matris,
<ivvenc. euang. 1.248> Deiecti prono strauerunt corpore terram
<ivvenc. euang. 1.249> Submissique simul quaesunt; tum munera trina
<ivvenc. euang. 1.250_250> Tus, aurum, murram regique hominique Deoque
<ivvenc. euang. 1.251> Dona dabant. Totam mox horrida somnia noctem
<ivvenc. euang. 1.252> Sollicitant saeuumque iubent uitare tyrannum.
<ivvenc. euang. 1.253> Denique diuersis Herodis callibus aulam
<ivvenc. euang. 1.254> Diffugiunt patriamque Magi rediere latenter.
<ivvenc. euang. 1.255_255> Ipsum etiam puerum monitis caelestibus actus
<ivvenc. euang. 1.256> Aegyptum cum matre simul transportat Ioseph(==IOSEPH).
<ivvenc. euang. 1.257> At ferus Herodes sibimet succedere credit,
<ivvenc. euang. 1.258> Quem callens astris quaesisset cura Magorum.
<ivvenc. euang. 1.259> Quorum praecauto discessu sollicitatus
<ivvenc. euang. 1.260_260> Horribilem iussit Bethleem per compita caedem.
<ivvenc. euang. 1.261> Infantes cunctos teneramque sub ubere plebem
<ivvenc. euang. 1.262> Auellit ferro nullo sub crimine culpae.
<ivvenc. euang. 1.263> Haec etiam caedes olim praescripta manebat,
<ivvenc. euang. 1.264> Quam bonus(==BONU-S) Hieremias(==HJEREMIAS) diuino numine iussus
<ivvenc. euang. 1.265_265> Conplorat, subolis misero pro funere matres
<ivvenc. euang. 1.266> Horrendis grauiter caelum pulsare querellis.
<ivvenc. euang. 1.267> Ast ubi sopitus furor est et saeua tyranni
<ivvenc. euang. 1.268> Infantum horribili feritas satiata cruore,
<ivvenc. euang. 1.269> Extinxisse putat cunctos, quos unus et alter
<ivvenc. euang. 1.270_270> Annus letiferi miseros obpresserat aeui.
<ivvenc. euang. 1.271> Mirandis rursus deuinctus membra sopore
<ivvenc. euang. 1.272> Vrgetur monitis Mariam puerumque Ioseph(==IOSEPH)
<ivvenc. euang. 1.273> Aegypto ad patriam uectare, ubi Nazara felix
<ivvenc. euang. 1.274> Olim praedictum puero dedit addere nomen.
<ivvenc. euang. 1.275_275> Dixit et alterius quondam praenuntia uatis
<ivvenc. euang. 1.276> Vox instincta Deo: Veniet, ueniet mea proles
<ivvenc. euang. 1.277> Aegypto ex alta terris lumenque salusque.
<ivvenc. euang. 1.278> Crescebat rapidis annorum gressibus infans,
<ivvenc. euang. 1.279> Praecurrens aeuum sapientia praeueniebat
<ivvenc. euang. 1.280_280> Gratiaque in uultu et uerbis ueneranda micabat.
<ivvenc. euang. 1.281> Et iam bissenos aeui conprenderat annos,
<ivvenc. euang. 1.282> Cum paschae ritum seruando ex more parentes
<ivvenc. euang. 1.283> Ad templum laetis puerum perducere festis
<ivvenc. euang. 1.284> Omnibus annorum uicibus de more solebant.
<ivvenc. euang. 1.285_285> Ergo aderant paschae pariter cunctisque diebus
<ivvenc. euang. 1.286> Festorum inpletis patriam remeare parabant,
<ivvenc. euang. 1.287> Cum puer in populo comitis uestigia matris
<ivvenc. euang. 1.288> Deseruit(==DESERUIT) templique libens secreta petiuit.
<ivvenc. euang. 1.289> Illum per uicos urbis perque abdita tecta
<ivvenc. euang. 1.290_290> Perque iteris stratas per notos perque propinquos
<ivvenc. euang. 1.291> Quaerebat genetrix; sed lux ubi tertia uenit
<ivvenc. euang. 1.292> Ad templum propere remeat, uatumque choreis
<ivvenc. euang. 1.293> Inuenit insertum legumque obscura senili
<ivvenc. euang. 1.294> Tractantem coetu. Vix admiratio digna
<ivvenc. euang. 1.295_295> De pueri uerbis senibus fuit; at pia mater:
<ivvenc. euang. 1.296>"Nate, ait, amissum lacrimis te quaero profusis
<ivvenc. euang. 1.297> Anxia cum genitore gemens. Quae causa parentum
<ivvenc. euang. 1.298> Discernit gressu templique in sede retentat?"
<ivvenc. euang. 1.299> Ille autem: "Quid me tantum, quid quaeritis? inquit.
<ivvenc. euang. 1.300_300> An nondum sentis, genetrix, quod iure paternis
<ivvenc. euang. 1.301> Sedibus et domibus natum inhabitare necesse est?"
<ivvenc. euang. 1.302> Haec ait et gressum sociat patriamque reuisit;
<ivvenc. euang. 1.303> Nec genetrix tanti persensit pondera uerbi,
<ivvenc. euang. 1.304> Ordine cuncta tamen cordis secreta reseruant.
<ivvenc. euang. 1.305_305> At puer obsequiis apte praedulcibus ambos
<ivvenc. euang. 1.306> Ad proprium semper cogens nectebat amorem.
<ivvenc. euang. 1.307> Interea ueteris scripti per debita currens
<ivvenc. euang. 1.308> Omnia saeclorum series promissa trahebat.
<ivvenc. euang. 1.309> Zachariae suboles desertis uallibus omnes
<ivvenc. euang. 1.310_310> Ad deponendas maculas clamore uocabat,
<ivvenc. euang. 1.311> Fluminis ut liquidi caperent miranda lauacra,
<ivvenc. euang. 1.312> Quis animae uirtus abluta sorde niteret;
<ivvenc. euang. 1.313> Esaias uates cecinit quod numine iussus:
<ivvenc. euang. 1.314>"Vox late resonat desertis uallibus; amplas
<ivvenc. euang. 1.315_315> Instruite stratas, omnis sit recta uiarum
<ivvenc. euang. 1.316> Semita, quae Domini digne uestigia gestet.
<ivvenc. euang. 1.317> Subsident colles, uallis conplebitur omnis;
<ivvenc. euang. 1.318> Corriget anfractus iteris bona linea recti
<ivvenc. euang. 1.319> Corporeisque oculis lumen tractare serenum
<ivvenc. euang. 1.320_320> Omnibus indulget genitor Dominusque salutis."
<ivvenc. euang. 1.321> Ergo aderant populi passimque hinc inde ruentes
<ivvenc. euang. 1.322> Conplebant ripas auidique lauacra petebant.
<ivvenc. euang. 1.323> Texta camelorum fuerant uelamina saetis,
<ivvenc. euang. 1.324> Et zonae pellis medium cinxere profetam.
<ivvenc. euang. 1.325_325> Et tenuem uictum praebent siluestria mella
<ivvenc. euang. 1.325a_325a> Edere locustas solitus ruralibus aruis.
<ivvenc. euang. 1.326> Isque ubi tot populos diuersis sedibus ortos
<ivvenc. euang. 1.327> Inruere ad fluuium cernit, sic incipit ore:
<ivvenc. euang. 1.328>"Vipereae gentis suboles, quis debita uobis
<ivvenc. euang. 1.329> Supplicia urgentesque iras euadere monstrat?
<ivvenc. euang. 1.330_330> Sed facite, o miseri, fructum, si paenitet, aptum,
<ivvenc. euang. 1.331> Nec generis uestri tollat fiducia mentes.
<ivvenc. euang. 1.332> Nam facile e saxis etiam pro nomine plebes
<ivvenc. euang. 1.333> Succedet uestro, suboles quia degener errat.
<ivvenc. euang. 1.334> Proxima roboreis iamiam radicibus instat
<ivvenc. euang. 1.335_335> Cunctorum ante oculos acies leuata securis.
<ivvenc. euang. 1.336> Caedentur siluae steriles ignemque fouebunt.
<ivvenc. euang. 1.337> Nunc ego praeteritas maculas in flumine puro
<ivvenc. euang. 1.338> Abluere institui; ueniet sed fortior alter,
<ivvenc. euang. 1.339> Cuius uincla pedum non sum contingere dignus.
<ivvenc. euang. 1.340_340> Abluet ille hominis sancto spiramine mentem
<ivvenc. euang. 1.341> Flammarumque globis purgabit noxia corda.
<ivvenc. euang. 1.342> Illius et manibus ruralis pala tenetur
<ivvenc. euang. 1.343> Et propria ipsius purgabitur area frugum
<ivvenc. euang. 1.344> Horreaque inplebit secreti copia farris
<ivvenc. euang. 1.345_345> Aeternusque leues paleas populabitur ignis."
<ivvenc. euang. 1.346> Haec ait et properis per siluam passibus ipsum
<ivvenc. euang. 1.347> Cernit Iordanis ueneranda lauacra petentem.
<ivvenc. euang. 1.348> Sed uetat increpitans uates et talia fatur:
<ivvenc. euang. 1.349>"Tune meis manibus dignaris mergier undis,
<ivvenc. euang. 1.350_350> Cum tua me melius possint mundare lauacra?"
<ivvenc. euang. 1.351> Dixit Iohannes, cui talia reddit Iesus(==IESUS):
<ivvenc. euang. 1.352>"Nunc sine, nam decet hoc, sic sancta per omnia nobis
<ivvenc. euang. 1.353> Iustitiae consectandus conplebitur ordo."
<ivvenc. euang. 1.354> Haec memorans uitreas penetrabat fluminis undas.
<ivvenc. euang. 1.355_355> Surgenti manifesta dei praesentia claret.
<ivvenc. euang. 1.356> Scinditur auricolor caeli septemplicis aethra
<ivvenc. euang. 1.357> Corporeamque gerens speciem discendit ab alto
<ivvenc. euang. 1.358> Spiritus aeriam simulans ex nube columbam
<ivvenc. euang. 1.359> Et sancto flatu corpus perfudit Iesu(==IESU).
<ivvenc. euang. 1.360_360> Tunc uox missa Dei longum per inane cucurrit
<ivvenc. euang. 1.361> Ablutumque undis Christum flatuque perunctum
<ivvenc. euang. 1.362> Adloquitur: "Te nate, hodie per gaudia testor
<ivvenc. euang. 1.363> Ex me progenitum, placet haec mihi gloria prolis."
<ivvenc. euang. 1.364> Tum petit umbrosos montes et lustra ferarum
<ivvenc. euang. 1.365_365> Obsequiumque illi patris praebere ministri
<ivvenc. euang. 1.366> Certabant rapidi, mox liuor daemonis atram
<ivvenc. euang. 1.367> Cum terrore rapit mentem, nec defuit aegro
<ivvenc. euang. 1.368> Temptandi interea Christum uersutia fallax.
<ivvenc. euang. 1.369> Quadraginta illi fuerant ex ordine soles,
<ivvenc. euang. 1.370_370> Ex quo nulla cibi potusque alimenta dabantur,
<ivvenc. euang. 1.371> Sed contexta simul firmi ieiunia cordis
<ivvenc. euang. 1.372> Terrarum ad regnum mentis secreta tenebant.
<ivvenc. euang. 1.373> Tunc epulas demum monuit conquirere corpus.
<ivvenc. euang. 1.374> Horrendi interea sceleris fallacia temptans:
<ivvenc. euang. 1.375_375>"Si te pro certo genuit Deus, omnibus, inquit,
<ivvenc. euang. 1.376> His poteris saxis forti sermone iubere
<ivvenc. euang. 1.377> Vsum triticei formamque capessere panis."
<ivvenc. euang. 1.378> Christus ad haec fatur: "Nil me iam talia terrent;
<ivvenc. euang. 1.379> Nam memini scriptum, quoniam non sola tenebit
<ivvenc. euang. 1.380_380> Vitam credentis facilis substantia panis,
<ivvenc. euang. 1.381> Sed sermone Dei conplet pia pectora uirtus."
<ivvenc. euang. 1.382> Rursus at ille dolos uersutis artibus aptans
<ivvenc. euang. 1.383> Nectere temptator properat. Nam moenibus urbis
<ivvenc. euang. 1.384> Mox inferre pedem sensit, uis liuida Christum
<ivvenc. euang. 1.385_385> Culmine marmoreo fecit consistere templi.
<ivvenc. euang. 1.386> Tum sic adgreditur uocis fallente ueneno:
<ivvenc. euang. 1.387>"Si Deus est uere genitor tibi, culmine templi
<ivvenc. euang. 1.388> Aera per uacuum saltu iaculabere corpus.
<ivvenc. euang. 1.389> Testis erit scriptura tibi, quae spondet aperte
<ivvenc. euang. 1.390_390> Mandatum summi genitoris tale ministris,
<ivvenc. euang. 1.391> Vt lapsum studeant casu defendere corpus;
<ivvenc. euang. 1.392> Et famulis manibus current tua membra leuare,
<ivvenc. euang. 1.393> Ne lapidis laedat summas offensio plantas."
<ivvenc. euang. 1.394> Reddidit his Christus dictis contraria dicta:
<ivvenc. euang. 1.395_395>"Me meminisse magis scripti caelestis oportet,
<ivvenc. euang. 1.396> Ne uires Domini fidens audacia temptet."
<ivvenc. euang. 1.397> Rursus in abrupti montis consistere celsis
<ivvenc. euang. 1.398> Mox furibunda iugis sensit fallacia Christum,
<ivvenc. euang. 1.399> Ostendens illi fulgentia regna per orbem:
<ivvenc. euang. 1.400_400>"Cernis, ait, quae sit tantarum gloria rerum?
<ivvenc. euang. 1.401> Cuncta tuo possum iamiam concedere regno,
<ivvenc. euang. 1.402> Talia donantem si me ueneratus adores."
<ivvenc. euang. 1.403> Tunc sic instantem dictis reiecit Iesus(==IESUS):
<ivvenc. euang. 1.404>"Effuge pestiferi rabies uaesana ueneni,
<ivvenc. euang. 1.405_405> Haereat ut semper nobis inmobile iussum,
<ivvenc. euang. 1.406> Vt iustus caeli Dominum deuotus adoret
<ivvenc. euang. 1.407> Vnius et famulans ueneretur nomen in aeuum."
<ivvenc. euang. 1.408> Talibus excussus fugit per deuia daemon.
<ivvenc. euang. 1.409> Ille ubi Iohannem cognouit carceris umbris
<ivvenc. euang. 1.410_410> Inmersum, tristi conpressit corde dolorem,
<ivvenc. euang. 1.411> Finibus et statuit Zabulonum ponere sedes,
<ivvenc. euang. 1.412> Vt dictum Esaiae concurreret ordine longo:
<ivvenc. euang. 1.413>"Terra Zabulonum(==ZA+BU-LO-NUM) et regionis Neptala nomen,
<ivvenc. euang. 1.414> Et uia trans pelagus longe Galilaea per arua
<ivvenc. euang. 1.415_415> Trans et Iordanen gentes populique tenebris
<ivvenc. euang. 1.416> Inclusi magnum lumen subitumque uidebunt,
<ivvenc. euang. 1.417> In mortisque illis umbra residentibus alma
<ivvenc. euang. 1.418> Exoritur fidei resplendens luce uoluntas."
<ivvenc. euang. 1.419> Ergo instare Dei regnantis munera Christus
<ivvenc. euang. 1.420_420> Nuntiat increpitans praeconia larga salutis.
<ivvenc. euang. 1.421> Praeteriensque uidet ponti per litora fratres,
<ivvenc. euang. 1.422> Praesolidum Simonem, dignum cognomine Petri,
<ivvenc. euang. 1.423> Andreamque simul, sinuosa uolumina lini
<ivvenc. euang. 1.424> Piscibus insidias disponere marmoris undis.
<ivvenc. euang. 1.425_425>"Nunc, inquit, pisces capitis maris aestibus altis,
<ivvenc. euang. 1.426> Sed me si libeat sectari, fortia uobis
<ivvenc. euang. 1.427> Prouenient hominum praepulchra indagine lucra."
<ivvenc. euang. 1.428> Olli confestim firmato pectore certi
<ivvenc. euang. 1.429> Retibus abiectis pariter praecepta sequuntur.
<ivvenc. euang. 1.430_430> Post fratres Iacobum Iohannemque marinis
<ivvenc. euang. 1.431> Insidias gregibus maculoso innectere textu
<ivvenc. euang. 1.432> Vt uidit similemque dedit de litore uocem,
<ivvenc. euang. 1.433> Illi Zebedeum genitorem in puppe relinquunt
<ivvenc. euang. 1.434> Ilico sectantes pulcherrima iussa salutis.
<ivvenc. euang. 1.435_435> Exhinc per terram Galilaeam sancta serebat
<ivvenc. euang. 1.436> Insinuans populis regni praeconia Christus
<ivvenc. euang. 1.437> Donabatque citam inualidis aegrisque medellam;
<ivvenc. euang. 1.438> Et mox crebra procul Syriam iam fama tenebat
<ivvenc. euang. 1.439> Mille sonans uerbis praesentia munera Christi.
<ivvenc. euang. 1.440_440> Denique certatim languoris tabe peresos
<ivvenc. euang. 1.441> Diuersisque malis nexos, quis longa dolore
<ivvenc. euang. 1.442> Absumpsit populans membrorum robora tabes,
<ivvenc. euang. 1.443> Monstrabant Christo; facili sed munere cunctos
<ivvenc. euang. 1.444> Reddebat propere miranda ad gaudia sanos.
<ivvenc. euang. 1.445_445> Iamque animae ipsius morbi saeuique furores
<ivvenc. euang. 1.446> Et lunae cursum comitata insania mentis
<ivvenc. euang. 1.447> Discessere graui sermonis pondere iussa.
<ivvenc. euang. 1.448> Illum stipantes miracula magna mouentem
<ivvenc. euang. 1.449> Mixtae sectantur turbae Solymique Syrique
<ivvenc. euang. 1.450_450> Et Iudaea frequens populis Galilaeaque plebes,
<ivvenc. euang. 1.451> Quos et Iordanes dirimit stagnante fluento.
<ivvenc. euang. 1.452> Hos populos cernens praecelsa rupe resedit
<ivvenc. euang. 1.453> Ac sic discipulis gremium cingentibus infit:
<ivvenc. euang. 1.454>"Felices humiles, pauper quos spiritus ambit,
<ivvenc. euang. 1.455_455> Illos nam caeli regnum sublime receptat,
<ivvenc. euang. 1.456> His similes mites, quos mansuetudo coronat,
<ivvenc. euang. 1.457> Quorum debetur iuri pulcherrima tellus.
<ivvenc. euang. 1.458> Hoc modo lugentes solacia magna sequentur.
<ivvenc. euang. 1.459> Pabula iustitiae qui nunc potusque requirunt,
<ivvenc. euang. 1.460_460> Illos plena manet satiandos copia mensae.
<ivvenc. euang. 1.461> Felix, qui miseri doluit de pectore sortem,
<ivvenc. euang. 1.462> Illum nam Domini miseratio larga manebit.
<ivvenc. euang. 1.463> Felices, puro qui caelum corde tuentur,
<ivvenc. euang. 1.464> Visibilis Deus his per saecula cuncta patebit.
<ivvenc. euang. 1.465_465> Pacificos Deus in numerum sibi prolis adoptat.
<ivvenc. euang. 1.466> Felices nimium, quos insectatio frendens
<ivvenc. euang. 1.467> Propter iustitiam premit; his mox regia caeli
<ivvenc. euang. 1.468> Pandetur. Gaudete, operum quos iusta tenentes
<ivvenc. euang. 1.469> Vrgebit praeceps stimulis iniuria saeuis;
<ivvenc. euang. 1.470_470> Plurima nam merces uobis seruatur in aethra,
<ivvenc. euang. 1.471> Namque profetarum fuit insectatio talis.
<ivvenc. euang. 1.472> Discite uos hac in terra salis esse saporem.
<ivvenc. euang. 1.473> Hic sapor amissa si iam uirtute senescit,
<ivvenc. euang. 1.474> Quae salis absumptos acuet substantia gustus?
<ivvenc. euang. 1.475_475> Nec quisquam uani post haec superest salis usus,
<ivvenc. euang. 1.476> Ni longe abiectum cuncta ut uestigia calcent.
<ivvenc. euang. 1.477> Vos estis mundi clarum (ne abscondite) lumen.
<ivvenc. euang. 1.478> Nam quis praecelsis inpostam rupibus urbem
<ivvenc. euang. 1.479> Occultare queat? Vestrum sic lumen ad omnes
<ivvenc. euang. 1.480_480> Perueniat rerumque decus sub luce serena
<ivvenc. euang. 1.481> Ponatur. Cunctis genitoris gloria uestri
<ivvenc. euang. 1.482> Laudetur, celsi thronus est cui regia caeli.
<ivvenc. euang. 1.483> Non ego nunc priscas leges dissoluere ueni
<ivvenc. euang. 1.484> Vertere nec, ueteres ponunt quae iussa profetae;
<ivvenc. euang. 1.485_485> Omnia nam uobis per me conplenda manebunt.
<ivvenc. euang. 1.486> Vera loquor, donec caeli terraeque marisque
<ivvenc. euang. 1.487> Interitus ueniat, legis nec littera saltem
<ivvenc. euang. 1.488> Aut apicis parui gracilis distinctio deerit,
<ivvenc. euang. 1.489> Omnia quin fiant digesto ex ordine saecli.
<ivvenc. euang. 1.490_490> Si quis enim minimam mandati soluere partem
<ivvenc. euang. 1.491> Ausus erit, pariterque homines audendo docebit,
<ivvenc. euang. 1.492> Hic minimi nomen caelesti in sede tenebit.
<ivvenc. euang. 1.493> At quicumque operis proprii moderamina seruans
<ivvenc. euang. 1.494> Inuiolata simul tradet praecepta priorum,
<ivvenc. euang. 1.495_495> Magnus erit magnique feret trans sidera nomen.
<ivvenc. euang. 1.496> Audistis ueteris iussum moderamine legis:
<ivvenc. euang. 1.497> Humano si quis macularit sanguine palmas,
<ivvenc. euang. 1.498> Ille reus ferro persoluet uindice poenas.
<ivvenc. euang. 1.499> Ast ego praecipiam, ne quis consurgere in iras
<ivvenc. euang. 1.500_500> Audeat atque odio fratris feruente moueri.
<ivvenc. euang. 1.501> Nam reus hic aequo poenas sub iudice pendet.
<ivvenc. euang. 1.502> Nec minor illorum conuicia flamma sequetur,
<ivvenc. euang. 1.503> Qui fatui miseriue cient sub nomine fratrem.
<ivvenc. euang. 1.504> Sin offerre uoles, uenerans altaria, munus
<ivvenc. euang. 1.505_505> Et tua tunc tacitae mentis penetralia tanget,
<ivvenc. euang. 1.506> Quod tibi sit cum fratre domi suscepta simultas,
<ivvenc. euang. 1.507> Munera cuncta illic aditis admota relinque
<ivvenc. euang. 1.508> Et prius ad pacem properans transcurre petendam.
<ivvenc. euang. 1.509> Fraterno demum iam conciliatus amori
<ivvenc. euang. 1.510_510> Offer grata Deo tranquillo pectore dona.
<ivvenc. euang. 1.511> Est tibi praeterea semper contraria uirtus
<ivvenc. euang. 1.512> Corporis; hoc casti celeri curetur amore,
<ivvenc. euang. 1.513> Dum rapidae tecum graditur per compita uitae.
<ivvenc. euang. 1.514> Accusabit enim polluti corporis usus
<ivvenc. euang. 1.515_515> Et te sublimi statuet sub iudice uinctum.
<ivvenc. euang. 1.516> Damnatum rapient ad uincula saeua ministri
<ivvenc. euang. 1.517> Nec prius e tenebris solueris carceris atri,
<ivvenc. euang. 1.518> Vltima quam minimi reddatur portio nummi.
<ivvenc. euang. 1.519> Haut ignota, reor, uobis stat cautio legis
<ivvenc. euang. 1.520_520> Corpus adulterio prohibens, sed nunc mea iussa
<ivvenc. euang. 1.521> Occulta internae frenant molimina mentis:
<ivvenc. euang. 1.522> Nec minus optati quam facti poena luenda est.
<ivvenc. euang. 1.523> Si te forte oculi dextri laqueauerit error,
<ivvenc. euang. 1.524> Auctorem miserae properans conuellito labis
<ivvenc. euang. 1.525_525> Et iaculare procul. Nam membrum perdere refert
<ivvenc. euang. 1.526> Exiguum, flammis quam totum dedere corpus
<ivvenc. euang. 1.527> Perpetuisque animam pariter conuoluere poenis.
<ivvenc. euang. 1.528> Et si dextra manus mentem per deuia ducit,
<ivvenc. euang. 1.529> Erroris causam praestat decidere ferro,
<ivvenc. euang. 1.530_530> Quam totum aeternis corpus concedere flammis.
<ivvenc. euang. 1.531> Praecipiunt ueteres, si quis conubia rumpit,
<ivvenc. euang. 1.532> Scribere discidium, iuris feralia uerba.
<ivvenc. euang. 1.533> Sola uiri recte discedet adultera tectis,
<ivvenc. euang. 1.534> Ast aliae maneant, nam casti iura pudoris
<ivvenc. euang. 1.535_535> Auctore amittet mulier deserta marito.
<ivvenc. euang. 1.536> Antiquae leges prohibent periuria linguis,
<ivvenc. euang. 1.537> Sed nostris cedat iurandi audacia iussis.
<ivvenc. euang. 1.538> Nec fas est homini caelum iurare per altum,
<ivvenc. euang. 1.539> Quod sedes Domini, nec quae uestigia gestat
<ivvenc. euang. 1.540_540> Terra Dei, Solymaeue urbis uenerabile nomen,
<ivvenc. euang. 1.541> Quod regis magni propria est, iurabitur umquam.
<ivvenc. euang. 1.542> Nec caput in proprium cuiquam iurare licebit,
<ivvenc. euang. 1.543> Namque potestatem minimi non esse capilli
<ivvenc. euang. 1.544> Cernitis, albumue aut nigrum mutare colorem.
<ivvenc. euang. 1.545_545> Est est sufficiat, quod non est dicite: non est.
<ivvenc. euang. 1.546> Quod superest istis, totum fallaciter aegro
<ivvenc. euang. 1.547> Suggeret obreptans animo uis taetra ueneni.
<ivvenc. euang. 1.548> Peruulgata diu legis praecepta tenetis:
<ivvenc. euang. 1.549> Laedentem semper similis uindicta sequatur,
<ivvenc. euang. 1.550_550> Sed tranquilla malum melius patientia uincet;
<ivvenc. euang. 1.551> Ac si quis partem palma percusserit oris,
<ivvenc. euang. 1.552> Mox aliam uultus partem praebere memento.
<ivvenc. euang. 1.553> Auferet aut tunicam si quis ui iudicis instans,
<ivvenc. euang. 1.554> Cede libens pariterque ferat tua pallia secum.
<ivvenc. euang. 1.555_555> Si te forte aliquis passus per mille iubebit
<ivvenc. euang. 1.556> Ire uiam grauidique oneris perferre laborem,
<ivvenc. euang. 1.557> Mox perges aliudque iteris comitabere duplum.
<ivvenc. euang. 1.558> Si quis egens poscet uel si simulabit egentem,
<ivvenc. euang. 1.559> Ex animo miserans largire; aut mutua si quis
<ivvenc. euang. 1.560_560> Orabit, tribue, et mitem ne subtrahe uultum.
<ivvenc. euang. 1.561> Nec tibi sit placitum solis succurrere amicis
<ivvenc. euang. 1.562> Aut caecis odiis inimicos ducere dignos.
<ivvenc. euang. 1.563> Quin ego praecipiam semper blando esse per omnes
<ivvenc. euang. 1.564> Obsequio precibusque Deum mollire benignis
<ivvenc. euang. 1.565_565> Pro uita ipsorum, qui uos exscindere gaudent
<ivvenc. euang. 1.566> Aduersisque truces animis odiisque sequuntur.
<ivvenc. euang. 1.567> Nam genitor noster communia lumina solis
<ivvenc. euang. 1.568> Communesque dedit pluuias iustisque malisque.
<ivvenc. euang. 1.569> Quod si coniunctos tantum ueneramur amicos,
<ivvenc. euang. 1.570_570> Quis locus hic iustae poterit mercedis haberi?
<ivvenc. euang. 1.571> Seruit(==SERVIT) amicitiae tantum gens dedita lucris.
<ivvenc. euang. 1.572> Sed uos perfecto similes estote parenti.
<ivvenc. euang. 1.573> Sicubi iustitiae pandetur pulchra facultas,
<ivvenc. euang. 1.574> Deuitate oculos hominum; nam nulla manebit
<ivvenc. euang. 1.575_575> Merces, posterius quae factum tale sequatur.
<ivvenc. euang. 1.576> Adplaudet tantum sterilis laudatio uulgi.
<ivvenc. euang. 1.577> Sed quod dextra facit, faciat, nescire sinistram
<ivvenc. euang. 1.578> Conueniet; iustis meritis tum digna rependet
<ivvenc. euang. 1.579> Occulti solus scrutator praemia cordis.
<ivvenc. euang. 1.580_580> Sunt quos praetumidae tollit iactantia mentis,
<ivvenc. euang. 1.581> Et precibus propriis gaudent adsistere turbas
<ivvenc. euang. 1.582> Multifluisque diem uerbis ducendo fatigant;
<ivvenc. euang. 1.583> His uotis pompae fructus succedit inanis.
<ivvenc. euang. 1.584> Sed secreta domus precibus penetralia castis
<ivvenc. euang. 1.585_585> Claudantur paucisque Deum uenerabere uerbis.
<ivvenc. euang. 1.586> Scit pater ipse, tui quae sit trepidatio cordis.
<ivvenc. euang. 1.587> Nil absente Deo loquimur, nil abdita clausum
<ivvenc. euang. 1.588> Pectoris antra tegunt, praesens Deus omnia cernit.
<ivvenc. euang. 1.589> His igitur uotum placeat concludere uerbis:
<ivvenc. euang. 1.590_590> Sidereo genitor residens in uertice caeli,
<ivvenc. euang. 1.591> Nominis, oramus, ueneratio sanctificetur
<ivvenc. euang. 1.592> In nobis, pater alte, tui: tranquillaque mundo
<ivvenc. euang. 1.593> Adueniat regnumque tuum lux alma reclaudat.
<ivvenc. euang. 1.594> Sic caelo ut terris fiat tua clara uoluntas,
<ivvenc. euang. 1.595_595> Vitalisque hodie sancti substantia panis
<ivvenc. euang. 1.596> Proueniat nobis; tua mox largitio soluat
<ivvenc. euang. 1.597> Innumera indulgens erroris debita praui;
<ivvenc. euang. 1.598> Et nos haut aliter concedere foenora nostris.
<ivvenc. euang. 1.599> Tetri saeua procul temptatio daemonis absit
<ivvenc. euang. 1.600_600> Eque malis tua nos in lucem dextera tollat.
<ivvenc. euang. 1.601> Sic etenim genitor populis delicta remittet,
<ivvenc. euang. 1.602> Si uestra alterni uobis peccata uelitis
<ivvenc. euang. 1.603> Cedere nec durum erratis intendere pectus.
<ivvenc. euang. 1.604> Sunt etiam praegrata Deo ieiunia plebis;
<ivvenc. euang. 1.605_605> Sed propriam multi faciem foedare laborant,
<ivvenc. euang. 1.606> Quo uanam captent hominum ieiunia famam.
<ivvenc. euang. 1.607> Tu uero et grato crinem nitefactus oliuo
<ivvenc. euang. 1.608> Laetantem puris de fontibus ablue uultum,
<ivvenc. euang. 1.609> Vt solus genitor deuoti pectoris altum
<ivvenc. euang. 1.610_610> Seruitium cernens laudet meritumque rependat.
<ivvenc. euang. 1.611> Vanum est defossis terra inuigilare talentis.
<ivvenc. euang. 1.612> Illic aerugo et tineae dominantur edaces,
<ivvenc. euang. 1.613> Cunctaque diripiunt fures egesta latebris.
<ivvenc. euang. 1.614> Condite thesauros uobis in uertice caeli;
<ivvenc. euang. 1.615_615> Non aerugo illos tineaeue aut horrida furum
<ivvenc. euang. 1.616> Factio diripiet. Vobis ubi condita res est,
<ivvenc. euang. 1.617> Illic corda etiam simili dicione tenentur.
<ivvenc. euang. 1.618> Corporis est lumen, quo publica lumina cernis;
<ivvenc. euang. 1.619> Sed si pura acies oculis simplexque nitebit,
<ivvenc. euang. 1.620_620> Clare totius splendebunt corporis artus.
<ivvenc. euang. 1.621> Sin uero nequam fuerit paruumque uidebit,
<ivvenc. euang. 1.622> Obscurae incumbent super omnia membra tenebrae.
<ivvenc. euang. 1.623> In nigras lumen sed si conuertitur umbras,
<ivvenc. euang. 1.624> Ipsis horror erit quantus sine luce tenebris?
<ivvenc. euang. 1.625_625> Nemo potest dominis aeque seruire duobus,
<ivvenc. euang. 1.626> Vnius aut odiis cedet uel cedet amori,
<ivvenc. euang. 1.627> Nec pariter dominum seruus patietur utrumque.
<ivvenc. euang. 1.628> Haut umquam poterit quis diuitiisque Deoque
<ivvenc. euang. 1.629> Inseruire simul; sed uos haec iussa tenete:
<ivvenc. euang. 1.630_630> Sollicitet proprio ne uos pro corpore uestis,
<ivvenc. euang. 1.631> Neu faciles uictus aegra disquirite cura.
<ivvenc. euang. 1.632> Nonne animam pluris facimus quam corporis escas?
<ivvenc. euang. 1.633> Aut dubitat corpus quisquam praeponere uesti?
<ivvenc. euang. 1.634> Aerias spectemus aues: num uomere presso
<ivvenc. euang. 1.635_635> Terga soli subigunt, iaciunt aut semina farris,
<ivvenc. euang. 1.636> Aut segetum culmos incurua falce recidunt?
<ivvenc. euang. 1.637> Proueniet tamen his satias potusque cibique.
<ivvenc. euang. 1.638> Nonne Deo magis est hominum curatio cordi?
<ivvenc. euang. 1.639> Nec dignum fuerat uestis suspendere curam
<ivvenc. euang. 1.640_640> Pectoribus nostris; non, si cubitalia possent
<ivvenc. euang. 1.641> Incrementa suis homines inponere membris.
<ivvenc. euang. 1.642> Cernite, per pingues agros ut lilia fulgent!
<ivvenc. euang. 1.643> Non ulli tamen his umquam incubuere labores,
<ivvenc. euang. 1.644> Nec Solomona illum, cum regni diuitis aula
<ivvenc. euang. 1.645_645> Aflueret, talis contexit gratia uestis.
<ivvenc. euang. 1.645a_645a> Naturale bonum terris commune placebit.
<ivvenc. euang. 1.646> Quod si pratorum fruticumque uirentia laeta
<ivvenc. euang. 1.647> Ipse Deus uestit nostris obnoxia flammis,
<ivvenc. euang. 1.648> Cur uobis potior non est fiducia patris?
<ivvenc. euang. 1.649> Ergo cibum potum uestemque et inania cuncta
<ivvenc. euang. 1.650_650> Gentibus infidis terrenam linquite curam.
<ivvenc. euang. 1.651> Vos potius digne caelestia quaerite regna
<ivvenc. euang. 1.652> Iustitiamque Dei (spontanea cetera current),
<ivvenc. euang. 1.653> Crastina nec uobis curetur copia rerum;
<ivvenc. euang. 1.654> Quisque dies sibimet satis est pro fraude diurna.
<ivvenc. euang. 1.655_655> Iudicium uestrum fugiat damnatio saeua:
<ivvenc. euang. 1.656> Nam Dominus uestri iuris documenta sequetur,
<ivvenc. euang. 1.657> Quae uos in terris statuetis tempore capti:
<ivvenc. euang. 1.657a_657a> Haec eadem uobis genitor seruabit in aethra.
<ivvenc. euang. 1.658> Mensuram tibi, quam ponis, portare necesse est.
<ivvenc. euang. 1.659> Cernis adhaerentem fistucam in lumine fratris,
<ivvenc. euang. 1.660_660> Nec tamen in proprio tignum consistere sentis
<ivvenc. euang. 1.661> Atque oculum prius alterius purgare laboras;
<ivvenc. euang. 1.662> Deripe sed proprio fallax de lumine lignum,
<ivvenc. euang. 1.663> Tunc minimam alterius curabis demere aristam.
<ivvenc. euang. 1.664> Ne canibus sanctum dederitis neue uelitis
<ivvenc. euang. 1.665_665> Turpiter inmundis iactare monilia porcis.
<ivvenc. euang. 1.666> Namque illa in caeno pedibus subiecta iacebunt
<ivvenc. euang. 1.667> Conuersique sues uasto uos uulnere rumpent.
<ivvenc. euang. 1.668> Poscenti dabitur, quaerens inuenta tenebit,
<ivvenc. euang. 1.669> Pulsantique aditus foribus pandetur apertis.
<ivvenc. euang. 1.670_670> Vos homines natis panem poscentibus omnes
<ivvenc. euang. 1.671> Non lapidem dabitis piscemue petentibus anguem;
<ivvenc. euang. 1.672> Vos, inquam, rigidi, quibus alte est insita cordis
<ivvenc. euang. 1.673> Durities, uestris dabitis semper bona natis.
<ivvenc. euang. 1.674> Indulgens hominum genitor bona mitia digne
<ivvenc. euang. 1.675_675> Quam praestare magis gaudet poscentibus aequis!
<ivvenc. euang. 1.676> Quae cupitis uobis hominum benefacta uenire,
<ivvenc. euang. 1.677> Haec eadem uestro cunctis praestate fauore.
<ivvenc. euang. 1.678> Haec legis summa est, hoc ius dixere profetae.
<ivvenc. euang. 1.679> Ite per angustam, iusti, super aethera portam.
<ivvenc. euang. 1.680_680> Quam lata et spatiosa uia est, quae limite laeuo
<ivvenc. euang. 1.681> Praeruptum conuoluit iter caligine mortis,
<ivvenc. euang. 1.682> Innumeraeque illam penetrant per prona cateruae!
<ivvenc. euang. 1.683> Vitalis uastis stipatur semita saxis,
<ivvenc. euang. 1.684> Celsaque uix paucos ducit per scrupea uirtus.
<ivvenc. euang. 1.685_685> At si quos nimium fallax inlexque malorum
<ivvenc. euang. 1.686> Planities suasit deformi lubrica lapsu,
<ivvenc. euang. 1.687> Adripit hos pronosque trahit uelut impetus amnis,
<ivvenc. euang. 1.688> Aut alacer sonipes ruptis effrenus habenis,
<ivvenc. euang. 1.689> Aut rectoris egens uentosa per aequora puppis.
<ivvenc. euang. 1.690_690> Obseruate illos, falso qui nomine uobis
<ivvenc. euang. 1.691> Insidias faciunt appellanturque profetae.
<ivvenc. euang. 1.692> Hos ouium species uestit, sed saeua luporum
<ivvenc. euang. 1.693> Pectora fraude tegunt, lacerantque incauta trahentes
<ivvenc. euang. 1.694> Agmina cedentum, saeuus quos decipit error.
<ivvenc. euang. 1.695_695> Fructibus e propriis noscuntur talia monstra;
<ivvenc. euang. 1.696> Quemque petat finem fallax doctrina uidendum est
<ivvenc. euang. 1.696a_696a> Quapropter rerum molitio perspiciatur.
<ivvenc. euang. 1.697> Nam neque de tribulis ficus nec sentibus uuas
<ivvenc. euang. 1.698> Prouenisse umquam ruris per terga notastis.
<ivvenc. euang. 1.699> Vtque arbor proprio uestitur germine pomi,
<ivvenc. euang. 1.700_700> Sic dolus illorum fructu monstrante patescit.
<ivvenc. euang. 1.701> Non ego palpantum uerbis et honore mouebor,
<ivvenc. euang. 1.702> Nec, me quod dominum praeblanda adolatio dicet,
<ivvenc. euang. 1.703> Praemia caelestis capient spontanea sedis.
<ivvenc. euang. 1.704> Illi sed merito gaudebunt munere regni,
<ivvenc. euang. 1.705_705> Qui facient nostri genitoris iussa uolentes.
<ivvenc. euang. 1.706> Adueniet mox summa dies, quae iure seuero
<ivvenc. euang. 1.707> Praemia iustitiae tribuet scelerique gehennam.
<ivvenc. euang. 1.708> Tunc mihi multorum clamabit talia fletus:
<ivvenc. euang. 1.709> Nonne tuo quondam magnae sub nomine nobis
<ivvenc. euang. 1.710_710> Virtutes sanctis domuerunt omnia iussis?
<ivvenc. euang. 1.711> Saepe etiam nostra est uox adnumerata profetis
<ivvenc. euang. 1.712> Seruiuitque tuo nobis sub nomine daemon.
<ivvenc. euang. 1.713> Tunc iurabo illis, quod talis cognita numquam
<ivvenc. euang. 1.714> Vita mihi est hominum, gestis quae sordet iniquis.
<ivvenc. euang. 1.715_715> Quisque meis monitis auresque et facta dicabit,
<ivvenc. euang. 1.716> Hunc aequabo uiro solidis fundamina saxis
<ivvenc. euang. 1.717> Ponenti, librata super cui moenia surgent.
<ivvenc. euang. 1.718> Illa domus pluuiis uentisque inlaesa manebit
<ivvenc. euang. 1.719> Torrentumque minas firmato robore uincet,
<ivvenc. euang. 1.720_720> Haerent inmotae quoniam fundamina petrae.
<ivvenc. euang. 1.721> Qui uero auditu tantum mea iussa tenebit
<ivvenc. euang. 1.722> Diuersisque procul factis per lubrica perget,
<ivvenc. euang. 1.723> Hunc similem faciam, uolucri qui fulcit harena
<ivvenc. euang. 1.724> Fundamenta domus; primo cui flamine uenti
<ivvenc. euang. 1.725_725> Et pluuia infusis coepit cum incumbere riuis,
<ivvenc. euang. 1.726> Omnis subuerso procumbit pondere moles
<ivvenc. euang. 1.727> Insequiturque graui tectorum strage ruina."
<ivvenc. euang. 1.728> Talia dicentem fixa admiratio plebis
<ivvenc. euang. 1.729> Inmensum stupuit, quoniam transcenderat alte
<ivvenc. euang. 1.730_730> Doctrinam ueterum Christo concessa potestas.
<ivvenc. euang. 1.731> Denique linquentem celsi fastigia montis
<ivvenc. euang. 1.732> Stipabat gaudens populorum turba sequentum.
<ivvenc. euang. 1.733> Ecce sed horrenda confixus uiscera tabe,
<ivvenc. euang. 1.734> Quem toto obsessum foedarat corpore lepra,
<ivvenc. euang. 1.735_735> Procubuit uenerans iuuenis Christumque precatur:
<ivvenc. euang. 1.736>"Vt caream tandem languoris pondere tanti,
<ivvenc. euang. 1.737> Sufficiet uoluisse(==VOLUISSE) tuum." Tum dextera Christi
<ivvenc. euang. 1.738> Adtactu solo purgauit lurida membra.
<ivvenc. euang. 1.739> Incolumique dehinc: "Celaris gaudia, iussit,
<ivvenc. euang. 1.740_740> Et legi parens offers tua munera templo."
<ivvenc. euang. 1.741> Inde recedenti supplex se protinus offert
<ivvenc. euang. 1.742> Centurio et precibus proiectus talibus orat:
<ivvenc. euang. 1.743>"Inpubis pueri cruciatur spiritus aeger,
<ivvenc. euang. 1.744> Cuius cuncta repens membrorum munia languor
<ivvenc. euang. 1.745_745> Dissoluit uitamque tenet iam poena superstes.
<ivvenc. euang. 1.746> Sed iussu miserere precor, nam tecta subire
<ivvenc. euang. 1.747> Crimina nostra uetant uitae lucisque parentem.
<ivvenc. euang. 1.748> Nunc uerbo satis est iubeas remeare salutem.
<ivvenc. euang. 1.749> Subiectos mihi saepe uiros sic nostra potestas
<ivvenc. euang. 1.750_750> Officiis uerbo iussis parere coegit."
<ivvenc. euang. 1.751> Dixerat. Ille uiri motus precibusque fideque
<ivvenc. euang. 1.752> Talia conuersus populo dat dicta sequenti:
<ivvenc. euang. 1.753>"Haut umquam talem memini me gentis auitae
<ivvenc. euang. 1.754> Inuenisse fidem; sed ueris discite dictis,
<ivvenc. euang. 1.755_755> Quod multos homines diuersis partibus orbis
<ivvenc. euang. 1.756> Progenitos caeli regnum sublime uocabit
<ivvenc. euang. 1.757> Cum patribus nostris uitali adcumbere mensae,
<ivvenc. euang. 1.758> Progenies quorum caecis demersa tenebris
<ivvenc. euang. 1.759> Dentibus horrendum stridens fletumque frequentans
<ivvenc. euang. 1.760_760> Perpetuis poenae cruciatibus acta subibit.
<ivvenc. euang. 1.761> At tibi iam, iuuenis, mentis uirtute fidelis,
<ivvenc. euang. 1.762> Vt credis, ueniet fructus cum luce salutis
<ivvenc. euang. 1.762a_762a> Quae cupis extimplo obtineas poscens sapienter."
<ivvenc. euang. 1.763> Dixerat et dicto citius cum uoce loquentis
<ivvenc. euang. 1.764> Ad puerum celeris transcurrunt munera uerbi,
<ivvenc. euang. 1.765_765> Ingressusque domum miles properante recursu
<ivvenc. euang. 1.766> Praeuenisse Dei laetatur dona medentis.
<ivvenc. euang. 1.767> Aedes inde Petri sanctus penetrabat Iesus(==IESUS),
<ivvenc. euang. 1.768> Cuius anhela socrus(==SO-CRUS) aestu febrique iacebat.
<ivvenc. euang. 1.769> Vtque illi dextram tetigit saluator Iesus(==IESUS),
<ivvenc. euang. 1.770_770> Sana ministerium praebebat femina mensis.
<ivvenc. euang. 2.1> Iamque dies prono decedens lumine pontum
<ivvenc. euang. 2.2> Inciderat, furuamque super nox caerula pallam
<ivvenc. euang. 2.3> Sidereis pictam flammis per inane trahebat:
<ivvenc. euang. 2.4> Cum multos homines mentis languore ruentes
<ivvenc. euang. 2.5_5> Deuinctosque animam furibunda daemonis arte
<ivvenc. euang. 2.6> Certantes populi caeca iam nocte ferebant.
<ivvenc. euang. 2.7> Sed uerbum Christi tanto languore remoto
<ivvenc. euang. 2.8> Omnibus indulgens praebebat munera patris.
<ivvenc. euang. 2.9> Ecce sed exorta maior cum luce tumultus
<ivvenc. euang. 2.10_10> Gratantis populi cum turbis; anxius ille
<ivvenc. euang. 2.11> In mare ueliuolum celsam deducere iussit
<ivvenc. euang. 2.12> Discipulis puppim. Precibus tum scriba profusis
<ivvenc. euang. 2.13> Nauigio Sancti pariter poscebat abire.
<ivvenc. euang. 2.14> Olli Christus ait: "Quo me tu, scriba, sequeris?
<ivvenc. euang. 2.15_15> Vulpibus in saltu rupes excisa latebras
<ivvenc. euang. 2.16> Praebet, et aeriis auibus dat silua quietem;
<ivvenc. euang. 2.17> Ast hominis nato nullis succedere tectis
<ivvenc. euang. 2.18> Est licitum: gentis sic sunt molimina uestrae."
<ivvenc. euang. 2.19> Tunc e discipulis unus sic ore rogabat:
<ivvenc. euang. 2.20_20>"Vltima defuncto debentur munera patri,
<ivvenc. euang. 2.21> Sed spatium tribuat tua nobis, Sancte, uoluntas,
<ivvenc. euang. 2.22> Vt liceat miseri genitoris condere corpus."
<ivvenc. euang. 2.23> Christus ad haec: "Itiner melius comitabere nostrum
<ivvenc. euang. 2.24> Et sine defunctis defunctos condere terrae."
<ivvenc. euang. 2.25_25> Conscendunt nauem uentoque inflata tumescunt
<ivvenc. euang. 2.26> Vela suo, fluctuque uolat stridente carina.
<ivvenc. euang. 2.27> Postquam altum tenuit puppis, consurgere in iras
<ivvenc. euang. 2.28> Pontus et immissis hinc inde tumescere uentis
<ivvenc. euang. 2.29> Instat et ad caelum rabidos sustollere montes;
<ivvenc. euang. 2.29a_29a> Ventorum rabies mixtis hinc inde procellis
<ivvenc. euang. 2.29b_29b> Instat et ad caelum rabidos sustollere montes
<ivvenc. euang. 2.29c_29c> Pontus et abruptos tollit trans sidera montes
<ivvenc. euang. 2.30_30> Et nunc mole ferit puppim nunc turbine proram,
<ivvenc. euang. 2.31> Illisosque super laterum tabulata receptant
<ivvenc. euang. 2.32> Fluctus disiectoque aperitur terra profundo.
<ivvenc. euang. 2.33> Interea in puppi somnum carpebat Iesus(==IESUS).
<ivvenc. euang. 2.34> Illum discipuli pariter nautaeque pauentes
<ivvenc. euang. 2.35_35> Euigilare rogant pontique pericula monstrant.
<ivvenc. euang. 2.36> Ille dehinc: "Quam nulla subest fiducia uobis!
<ivvenc. euang. 2.37> Infidos animos timor irruit!" Inde procellis
<ivvenc. euang. 2.38> Imperat et placidam sternit super aequora pacem.
<ivvenc. euang. 2.39> Illi inter sese timidis miracula miscent
<ivvenc. euang. 2.40_40> Colloquiis, quae tanta sibi et permissa potestas,
<ivvenc. euang. 2.41> Quodue sit imperium, cui sic freta concita uentis
<ivvenc. euang. 2.42> Erectaeque minis summittant colla procellae.
<ivvenc. euang. 2.43> Iam Gerasenorum steterat sub litore puppis;
<ivvenc. euang. 2.44> Ecce sed egresso iuuenis (mirabile dictu)
<ivvenc. euang. 2.45_45> Occurrit, miseram cui mentem spiritus ater
<ivvenc. euang. 2.46> Immunda implebat lacerans uirtute furoris.
<ivvenc. euang. 2.47> Illi grata domus taetris habitare sepulchris;
<ivvenc. euang. 2.48> Nec poterat rapidum quisquam retinere furorem,
<ivvenc. euang. 2.49> Fortia quin etiam rumpebat uincula ferri
<ivvenc. euang. 2.50_50> Scindebatque graues ut lanea fila catenas.
<ivvenc. euang. 2.51> Et iam compedibus leuis insultare solutis
<ivvenc. euang. 2.52> Ludus erat saxisque ferum concidere pectus.
<ivvenc. euang. 2.53> Isque ubi pergentem Christum per litora uidit,
<ivvenc. euang. 2.54> Cum clamore ruit longeque accurrit adorans:
<ivvenc. euang. 2.55_55>"Regnantis semper Domini certissima proles,
<ivvenc. euang. 2.56> Oramus, ne nos solitae regionis ab oris
<ivvenc. euang. 2.57> Excutias longe tormentis excruciatos.
<ivvenc. euang. 2.58> Nam nomen Legio est nobis multosque sub uno
<ivvenc. euang. 2.59> Nomine consociat flatus uis sola nocendi.
<ivvenc. euang. 2.60_60> Cernis, ut immundi subigant haec pascua porci?
<ivvenc. euang. 2.61> His saltem liceat rabiem satiare repulsam,
<ivvenc. euang. 2.62> Per patris altithroni nomen sublime rogamus."
<ivvenc. euang. 2.63> Imperat his hominis mentem dimittere Christus
<ivvenc. euang. 2.64> Porcorumque sinit gregibus finire furores.
<ivvenc. euang. 2.65_65> Iamque hominis stupidum decusso daemone pectus
<ivvenc. euang. 2.66> Insperata suae ueneratur dona salutis.
<ivvenc. euang. 2.67> Et iam praecipites scopulorum margine porci
<ivvenc. euang. 2.68> In mare coniecti properant disperdere uitas.
<ivvenc. euang. 2.69> At uero e speculis miracula tanta pauentes
<ivvenc. euang. 2.70_70> Diffugiunt urbisque ruunt ad tecta subulci
<ivvenc. euang. 2.71> Et famam accendunt populosque ad litora cogunt.
<ivvenc. euang. 2.72> Insanum uero iuuenem postquam resipisse
<ivvenc. euang. 2.73> Credere cernentum populorum turba coacta est,
<ivvenc. euang. 2.74> Orabant pauidi, regionem linqueret illam.
<ivvenc. euang. 2.75_75> Inde domum repedat terrarum lumen Iesus(==IESUS).
<ivvenc. euang. 2.76> Ecce reuertenti iuuenis torpentia membra,
<ivvenc. euang. 2.77> Officium quorum morbus dissoluerat aeger,
<ivvenc. euang. 2.78> Ante pedes Christi lecto posuere cubantem.
<ivvenc. euang. 2.79> Quem miserans animo uerbis compellat Iesus(==IESUS):
<ivvenc. euang. 2.80_80>"Adsit certa tuae, iuuenis, constantia menti,
<ivvenc. euang. 2.81> Nam tibi praeteritus uitae donabitur error."
<ivvenc. euang. 2.82> Hoc dictum scribae mentis per operta malignae
<ivvenc. euang. 2.83> Carpebant, quod uerba Dei uirtute ferenda
<ivvenc. euang. 2.84> Protulerat. Christus sed pectora talia cernens,
<ivvenc. euang. 2.85_85>"Hoc, inquit, uerbum scribarum dicta retractant.
<ivvenc. euang. 2.86> Quod quanto leuius fuerit dixisse sequentis
<ivvenc. euang. 2.87> Et dicti et facti pariter uirtute probabunt,
<ivvenc. euang. 2.88> Et mihi concessum peccata remittere cernent.
<ivvenc. euang. 2.89> Quapropter iuuenis, firmato corporis usu
<ivvenc. euang. 2.90_90> Surge uigens stratumque tuum sub tecta referto."
<ivvenc. euang. 2.91> Surrexit lectumque umeris iam fortibus aptat,
<ivvenc. euang. 2.92> Per mediumque uigens populi mirantia abibat.
<ivvenc. euang. 2.93> Tunc timor et laudes Domini per pectora plebis
<ivvenc. euang. 2.94> Concelebrata simul miracula laeta frequentant.
<ivvenc. euang. 2.95_95> Progrediens tunc inde ad uectigalia uidit
<ivvenc. euang. 2.96> Consessu in medio Matthaeum; protinus ergo
<ivvenc. euang. 2.97> Discipulis haerere iubet. Nihil ille recusans
<ivvenc. euang. 2.98> Imperio Christi paret gaudetque secutus.
<ivvenc. euang. 2.99> Inde iter ingrediens simili sermone Philippum
<ivvenc. euang. 2.100_100> Hortatur comitemque suis asciuit amicis.
<ivvenc. euang. 2.101> Ille ubi cognouit Christi uiresque uiamque,
<ivvenc. euang. 2.102> Vt primum iusto concurrit Nathanaheli,
<ivvenc. euang. 2.103>"En nostris, inquit, concessum est surgere saeclis,
<ivvenc. euang. 2.104> Quem uoces ueterum et sancti cecinere profetae.
<ivvenc. euang. 2.105_105> Hunc genuit ueniens Dauidis origine Ioseph,
<ivvenc. euang. 2.106> Nazara cui felix patria est et nomen Iesus(==IESUS)."
<ivvenc. euang. 2.107> Ille refert: "Genuit quicquam si Nazara, miror,
<ivvenc. euang. 2.108> Quod dignum tantis umquam uirtutibus esset.
<ivvenc. euang. 2.109> Inde Philippus ait: "Cernes, dubitare quiesce."
<ivvenc. euang. 2.109a_109a> Progrediensque uide nam oculis tueri(==TU+E+RI-) licebit
<ivvenc. euang. 2.110_110> Illum ubi tendentem longe respexit Iesus(==IESUS):
<ivvenc. euang. 2.111>"Vir uenit huc, inquit, cui pectora nescia falsi
<ivvenc. euang. 2.112> Virtutem puram seruant sine fraude maligna."
<ivvenc. euang. 2.113> Ille sub haec: "Vbinam uel quo me tempore nosti?"
<ivvenc. euang. 2.114> Cui Dominus dicta haec diuino pectore promit:
<ivvenc. euang. 2.115_115>"Cum te diffusae tegerent umbracula ficus,
<ivvenc. euang. 2.116> Ante etiam quam te uocitarent uerba Philippi,
<ivvenc. euang. 2.117> Vidit et elegit comitem te spiritus auctor."
<ivvenc. euang. 2.118> Talibus attoniti sequitur uox Nathanahelis:
<ivvenc. euang. 2.119>"Progenies ueneranda Dei, rex inclite gentis,
<ivvenc. euang. 2.120_120> Tu populis manifesta salus uitaeque magister."
<ivvenc. euang. 2.121> Christus ad haec: "Facilis suasit tibi credere uirtus,
<ivvenc. euang. 2.122> Arborea quod te uidi recubare sub umbra;
<ivvenc. euang. 2.123> Sed maiora dehinc rerum miracula restant.
<ivvenc. euang. 2.124> Cernetis pariter totum se scindere caelum
<ivvenc. euang. 2.125_125> Atque Dei celeres aethram penetrare ministros,
<ivvenc. euang. 2.126> Inde hominis nato claram deferre coronam."
<ivvenc. euang. 2.127> Interea thalamis conubia festa parabant
<ivvenc. euang. 2.128> In regione Chanan, ubi clari mater Iesu(==IESU)
<ivvenc. euang. 2.129> Nato cum pariter conuiuia concelebrabat.
<ivvenc. euang. 2.130_130> Vina sed interea conuiuis deficiebant.
<ivvenc. euang. 2.131> Tum mater Christum per talia dicta precatur:
<ivvenc. euang. 2.132>"Cernis, laetitiae iam defecisse liquorem?
<ivvenc. euang. 2.133> Adsint, nate, bonis ex te data munera mensis."
<ivvenc. euang. 2.134> Olli respondit terrarum gloria Christus:
<ivvenc. euang. 2.135_135>"Festinas, genetrix: nondum me talia cogit
<ivvenc. euang. 2.136> Ad uictus hominum tempus concedere dona."
<ivvenc. euang. 2.137> Mensarum tunc inde uocat laetata ministros
<ivvenc. euang. 2.138> Mater et imperiis nati parere iubebat.
<ivvenc. euang. 2.139> Sex illic fuerant saxis praepulchra cauatis
<ivvenc. euang. 2.140_140> Vascula, quae ternis aperirent ilia(==ILJA) metretis
<ivvenc. euang. 2.141> Haec iubet e fontis gremio complere ministros.
<ivvenc. euang. 2.142> Praeceptis parent iuuenes undasque coronant
<ivvenc. euang. 2.143> Completis labiis lapidum; tum spuma per oras
<ivvenc. euang. 2.144> Commixtas undis auras ad summa uolutat.
<ivvenc. euang. 2.145_145> Hinc iubet, ut summo tradant gustanda ministro.
<ivvenc. euang. 2.146> Ille ubi percepit uenerandi dona saporis
<ivvenc. euang. 2.147> Nescius, in uini gratum transisse liquorem
<ivvenc. euang. 2.148> Egestas nuper puris de fontibus undas,
<ivvenc. euang. 2.149> Increpat ignarum sponsum, quod pulchra reseruans
<ivvenc. euang. 2.150_150> Deteriora prius per mensas uina dedisset.
<ivvenc. euang. 2.151> His signis digne credentum discipulorum
<ivvenc. euang. 2.152> Perpetuam stabili firmauit robore mentem.
<ivvenc. euang. 2.153> Inde ubi Iudaeis aderant sollemnia paschae,
<ivvenc. euang. 2.154> Ad Solymos direxit iter temploque subibat.
<ivvenc. euang. 2.155_155> Repperit hic populum uenalia multa locantem:
<ivvenc. euang. 2.156> Pars uendebat oues, pars corpora magna iuuencum,
<ivvenc. euang. 2.157> Pars inhians nummis arti numerare uacabat.
<ivvenc. euang. 2.158> Restibus hic Christus conectit uerbera flagri
<ivvenc. euang. 2.159> Et tales populos sancta proturbat ab aede,
<ivvenc. euang. 2.160_160> Et mensas uertens aeris profundit(==PRO+FUNDIT) aceruos
<ivvenc. euang. 2.161> Et superincrepitans: "Procul haec auferte profani,
<ivvenc. euang. 2.162> Vt meus hic genitor, non sordida lucra colantur."
<ivvenc. euang. 2.163> Tum poscens signum plebes Iudaea fremebat,
<ivvenc. euang. 2.164> Quo fidens animos in talia facta leuaret.
<ivvenc. euang. 2.165_165> Ventura obscuris tunc Christus talia miscet:
<ivvenc. euang. 2.166>"Soluite pollutis manibus uenerabile templum
<ivvenc. euang. 2.167> Hoc, ego restituam, cum tertia lumina solis
<ivvenc. euang. 2.168> Incipient rutilam terris infundere lucem."
<ivvenc. euang. 2.169> Illi inter sese tractantes murmure caeco:
<ivvenc. euang. 2.170_170>"Hoc, aiunt, uix sex et quadraginta per annos
<ivvenc. euang. 2.171> Constructum ueteris regni molimine templum
<ivvenc. euang. 2.172> Tu poteris tribus in spatiis renouare dierum?"
<ivvenc. euang. 2.173> Hoc uerbum quondam post tempora debita digni
<ivvenc. euang. 2.174> Cognouere uiri, proprio de corpore Christum
<ivvenc. euang. 2.175_175> Delubrum dixisse Dei. Sed signa uidentes
<ivvenc. euang. 2.176> Tum multi cepere fidem Sanctumque secuti.
<ivvenc. euang. 2.177> Nocte sub obscura celso sublatus honore
<ivvenc. euang. 2.178> Primorum procerum Iudaei nominis unus
<ivvenc. euang. 2.179> Venit et ad Christum summissa uoce profatur:
<ivvenc. euang. 2.180_180>"Haut dubium est, quod larga Dei te, Sancte, uoluntas
<ivvenc. euang. 2.181> Humanis lucem concessit surgere rebus;
<ivvenc. euang. 2.182> Nec quisquam tantis tribuet miracula signis,
<ivvenc. euang. 2.183> Ni comitata Dei iubeat splendescere uirtus."
<ivvenc. euang. 2.184> Christus ad haec: "Iteris iusti si culmina quaeris,
<ivvenc. euang. 2.185_185> Nullus ad excelsum poterit conscendere regnum,
<ivvenc. euang. 2.186> Reddita ni penetret nascendi exordia rursus
<ivvenc. euang. 2.187> Atque nouam capiat diuino munere uitam."
<ivvenc. euang. 2.188> Ille autem tantis stupefactus corda loquellis:
<ivvenc. euang. 2.189>"Hoc, inquit, nostrae non est comprendere mentis.
<ivvenc. euang. 2.190_190> Quis poterit coeptae reuocare exordia uitae?
<ivvenc. euang. 2.191> An rursus senior matris correptet in aluum
<ivvenc. euang. 2.192> Vt nouus in lucem ueniat uitamque reuoluat?"
<ivvenc. euang. 2.193> Ille sub haec: "Liquido si quis de fonte renatus
<ivvenc. euang. 2.194> Et flatu sancto rudibus consistere membris
<ivvenc. euang. 2.195_195> Coeperit, aetheriam liber conscendet in aulam.
<ivvenc. euang. 2.196> Terrenum corpus terreno corpore natum est,
<ivvenc. euang. 2.197> Spiritus haut aliter similem generat sibi flatum.
<ivvenc. euang. 2.198> Spiritus hic Deus est, cui parent omnia mundi.
<ivvenc. euang. 2.199> Hic, ubi uult, quocumque uolat uocemque per auras
<ivvenc. euang. 2.200_200> Iactat, sed nescis, quae sint exordia uocis,
<ivvenc. euang. 2.201> Quamque petant eius currentia flamina partem.
<ivvenc. euang. 2.202> Quisque igitur iustae repetit primordia uitae,
<ivvenc. euang. 2.203> Hunc similem sancti flatus reuirescere certum est."
<ivvenc. euang. 2.204> Et Iudaeus ad haec: "Nil horum cernere possum."
<ivvenc. euang. 2.205_205> Talia tum Christus: "Solymorum magne magister,
<ivvenc. euang. 2.205a_205a> Israhelitarum(==ISRAHELITA+RUM) sublimis gloria gentis
<ivvenc. euang. 2.206> Tune etiam mentem uitae de lumine raptam
<ivvenc. euang. 2.207> Demergis praeceps furuis, miserande, tenebris,
<ivvenc. euang. 2.208> Nec potes obtunso conprendere talia sensu?
<ivvenc. euang. 2.209> Ecce fides nulla est, tantum terrestria dixi!
<ivvenc. euang. 2.210_210> Quid, si caelestes uires conscendere sermo
<ivvenc. euang. 2.211> Coeperit et superas rerum comprendere formas?
<ivvenc. euang. 2.212> Quis uestrum duram poterit mihi pandere mentem?
<ivvenc. euang. 2.213> Accipite ergo, nouis quae sit sententia rebus.
<ivvenc. euang. 2.214> Sidereum nullus poterit conscendere caelum.
<ivvenc. euang. 2.215_215> Ni solus, qui missus caeli uenit ab aula,
<ivvenc. euang. 2.216> Idem hominis natus, caeli qui in sede moratur
<ivvenc. euang. 2.217> Vt serpens olim regionibus in desertis
<ivvenc. euang. 2.218> Moysei manibus summo sublatus honore est,
<ivvenc. euang. 2.219> Sic hominis natum tolli in sublime necesse est,
<ivvenc. euang. 2.220_220> Vt, quicumque fidem mentis penetralibus altis
<ivvenc. euang. 2.221> Illius ad nomen statuit, sub turbine saecli
<ivvenc. euang. 2.222> Proculcet pedibus letum et trans sidera surgens
<ivvenc. euang. 2.223> Sublimis capiat donum inuiolabile uitae.
<ivvenc. euang. 2.224> Namque Deus mundum tanto dilexit amore,
<ivvenc. euang. 2.225_225> Eius ut in terras discenderet unica proles
<ivvenc. euang. 2.226> Credentes Domino uitae iunctura perenni.
<ivvenc. euang. 2.227> Nec Deus hunc natum disquirere iure seuero
<ivvenc. euang. 2.228> Iudicioue truci terras expendere misit,
<ivvenc. euang. 2.229> Mitia sed populis ueniant ut munera uitae.
<ivvenc. euang. 2.230_230> Namque ubi certa fides fuerit complexa salutem
<ivvenc. euang. 2.231> Non erit ulla illic anceps agitatio iuris.
<ivvenc. euang. 2.232> Ast ubi dona procul fuerint exclusa medellae,
<ivvenc. euang. 2.233> Iam propria ipsorum mentem damnatio torquet;
<ivvenc. euang. 2.234> Vnica nam Domini fuit his incognita proles.
<ivvenc. euang. 2.235_235> Aduentum lucis miseri fugere superbi
<ivvenc. euang. 2.236> Et magis amplexi caecas tenuere tenebras.
<ivvenc. euang. 2.237> Sic quicumque malis mentem maculauerit actis,
<ivvenc. euang. 2.238> In tenebras pauidus refugit, ne lumine claro
<ivvenc. euang. 2.239> Sordida pollutae pateant contagia mentis.
<ivvenc. euang. 2.240_240> At quicumque piae tenuit uestigia uitae,
<ivvenc. euang. 2.241> Ad medium properat lucemque nitescere gaudet,
<ivvenc. euang. 2.242> Splendeat ut claris uirtutis gloria factis."
<ivvenc. euang. 2.243> Inde Galilaeam repetit seruator Iesus(==IESUS).
<ivvenc. euang. 2.244> Praeteriens sed forte uenit Samaritida Sichen.
<ivvenc. euang. 2.245_245> Illic fundus erat, Iacob de nomine pollens,
<ivvenc. euang. 2.246> Et puteus gelido demersus in abdita fonte.
<ivvenc. euang. 2.247> Sederat hic rapido Saluator anhelus in aestu,
<ivvenc. euang. 2.248> Discipulique escas mercantes moenibus urbis
<ivvenc. euang. 2.249> Passim dispersi solum liquere magistrum.
<ivvenc. euang. 2.250_250> Moenibus egrediens Samaritis femina uenit
<ivvenc. euang. 2.251> Hauritura cauis putei penetralibus undas.
<ivvenc. euang. 2.252> Olli Christus ait: "Laticis da, femina, potum."
<ivvenc. euang. 2.252a_252a> Illam deposcit potum sibi tradere Christus
<ivvenc. euang. 2.253> Respondens mulier: "Mirum mihi praecipis, inquit,
<ivvenc. euang. 2.254> Vt tibi Iudaeo mulier Samaritica potum
<ivvenc. euang. 2.255_255> Dispernens ueterum Samaritum iussa ministrem."
<ivvenc. euang. 2.256> Tum seruator ait: "Domini si munera nosses,
<ivvenc. euang. 2.257> Et quis te sitiens putealia pocula poscat,
<ivvenc. euang. 2.258> Tu potius peteres, uiuam tibi traderet undam."
<ivvenc. euang. 2.259> Illa sub haec: "Puteus gremium sinuatur in altum,
<ivvenc. euang. 2.260_260> Vrceus est nullus nec sunt tibi uincula funis;
<ivvenc. euang. 2.261> Vnde igitur poteris undam mihi tradere uiuam?
<ivvenc. euang. 2.262> Num tu maior eris nostri uirtute parentis?
<ivvenc. euang. 2.263> Hunc Iacob etenim puteum cum prole bibebat,
<ivvenc. euang. 2.264> Et proprios huc saepe greges ad pocula duxit."
<ivvenc. euang. 2.265_265> Olli respondit mundi regnator Iesus(==IESUS):
<ivvenc. euang. 2.266>"Ex ista plene nullus satiabitur unda,
<ivvenc. euang. 2.267> Nam rursus sitiet; sed nostri dona liquoris
<ivvenc. euang. 2.268> Ardorem excludent aeterna in saecla bibendi.
<ivvenc. euang. 2.269> Dulcia prouenient nostri cui pocula fontis,
<ivvenc. euang. 2.270_270> Largior inde fluet uitalis gratia fluctus.
<ivvenc. euang. 2.271> Sed desiderium nostrae si te capit undae,
<ivvenc. euang. 2.272> Excitus ueniat tecum mox urbe maritus."
<ivvenc. euang. 2.273> Coniugio sese mulier negat esse reuinctam.
<ivvenc. euang. 2.274> Tunc sic prosequitur mentis perspector Iesus(==IESUS):
<ivvenc. euang. 2.275_275>"Femina, ueridicis loqueris de coniuge uerbis.
<ivvenc. euang. 2.276> Nam tu conubiis nexa es iam quinque uirorum,
<ivvenc. euang. 2.277> Nunc aliena super thalamorum uincula tollis."
<ivvenc. euang. 2.278> Tum mulier: "Sanctum te certum est esse profetam.
<ivvenc. euang. 2.279> Sed nostri istius uenerandum montis in arce
<ivvenc. euang. 2.280_280> Praeceptum nobis quondam liquere parentes
<ivvenc. euang. 2.281> At uos in Solymis orandum dicitis oris."
<ivvenc. euang. 2.282> Talia dicenti mox talia reddit Iesus(==IESUS):
<ivvenc. euang. 2.283>"En aderit tempus, montis cum uertice uestri
<ivvenc. euang. 2.284> Omnibus et Solymis aberit ueneratio longe
<ivvenc. euang. 2.285_285> Sed nunc certa salus Iudaeis surget ab oris,
<ivvenc. euang. 2.286> Et nunc instantis cursus iam temporis urget,
<ivvenc. euang. 2.287> Cum ueri sanctum genitorem errore remoto
<ivvenc. euang. 2.288> Cultores iustis armati legibus orent.
<ivvenc. euang. 2.289> Spiritus his ac plena fides erit et pater altus
<ivvenc. euang. 2.289a_289a>[Spiritus atque fides aderit simul et pater altus]
<ivvenc. euang. 2.290_290> Talia conquirit cultorum pectora terris."
<ivvenc. euang. 2.291> Illa dehinc: "Scimus, quod Christus nuntius orbi
<ivvenc. euang. 2.292> Aduentu proprio uitalia saecula pandet."
<ivvenc. euang. 2.293> Et tum peccantis largus miserator Iesus(==IESUS)
<ivvenc. euang. 2.294> Se lumen terris Christum uenisse fatetur.
<ivvenc. euang. 2.295_295> Et iam discipuli reduces stupuere magistrum,
<ivvenc. euang. 2.296> Quod secreta illis potiretur femina uerbis.
<ivvenc. euang. 2.297> At properans urnam mulier pro fonte reliquit
<ivvenc. euang. 2.298> Et populum totis eduxit moenibus urbis.
<ivvenc. euang. 2.299> Omnia nam memorat, sibimet sermone profetae
<ivvenc. euang. 2.300_300> Gesserat ipsa prius quaecumque, ex ordine dicta.
<ivvenc. euang. 2.301> Tum propere Christum fusae petiere cateruae.
<ivvenc. euang. 2.302> Discipuli interea rogitabant, sumeret escas.
<ivvenc. euang. 2.303> Ille satis sibi pulchrorum superesse ciborum
<ivvenc. euang. 2.304> Respondit. Sed tum mirantum discipulorum
<ivvenc. euang. 2.305_305> Inter se occultis currebat sermo loquellis:
<ivvenc. euang. 2.306>"Forte aliquis prior hic epulas dedit ante magistro,
<ivvenc. euang. 2.307> Nostras ut merito satiatus respuat escas."
<ivvenc. euang. 2.308> Ille sed internae cernens molimina mentis:
<ivvenc. euang. 2.309>"Hae mihi sunt epulae, pectus satiabitur istud,
<ivvenc. euang. 2.310_310> Si faciam magni genitoris iussa per orbem.
<ivvenc. euang. 2.311> Quattuor hinc menses laetae ad primordia messis
<ivvenc. euang. 2.312> Frugiferae aestati certe superesse putatis.
<ivvenc. euang. 2.313> Erigite ergo oculos, albentes cernite campos,
<ivvenc. euang. 2.314> Cunctaque maturam iam rura exposcere messem.
<ivvenc. euang. 2.315_315> Nunc quicumque metet, pulchri mercede laboris
<ivvenc. euang. 2.316> Vitalique dehinc gaudebit fruge redundans
<ivvenc. euang. 2.317> Et sator accipiet messorum gaudia laetus.
<ivvenc. euang. 2.318> Vos ego nunc misi grauidam succidere messem,
<ivvenc. euang. 2.319> Quae non est uestro sulcis inserta labore.
<ivvenc. euang. 2.320_320> Vos aliena bonae ditabunt munera frugis."
<ivvenc. euang. 2.321> Talibus alloquiis comitum dum pectora complet,
<ivvenc. euang. 2.322> Ecce Samaritum populi uenere rogantes
<ivvenc. euang. 2.323> Exorantque illic geminos expendere soles.
<ivvenc. euang. 2.324> Iamque fides multos plebis fundauerat alta;
<ivvenc. euang. 2.325_325> Nec iam femineis tantum concredere uerbis
<ivvenc. euang. 2.326> Ipsos, sed coram uirtus manifesta docebat,
<ivvenc. euang. 2.327> Venisset saecli quod iam seruator Iesus(==IESUS).
<ivvenc. euang. 2.328> Iamque Galilaeam remeauerat in regionem,
<ivvenc. euang. 2.329> Quondam ubi fontanas uino mutauerat undas.
<ivvenc. euang. 2.330_330> Regius hic iuuenis, cui natum morbus anhelo
<ivvenc. euang. 2.331> Ardore extremis uitae torrebat in oris,
<ivvenc. euang. 2.332> Comperit ut Christum certo remeasse recursu,
<ivvenc. euang. 2.333> Aduolat et precibus subolis pro sorte profusis
<ivvenc. euang. 2.334> Orabat, celeris deposcens dona salutis,
<ivvenc. euang. 2.335_335> Ne prius ad letum natus traheretur acerbum.
<ivvenc. euang. 2.336> Christus ad haec: "Signis nisi suadeat omnia uirtus,
<ivvenc. euang. 2.337> Non erit ulla fides; sed perge et sospite uita
<ivvenc. euang. 2.338> Aedibus in uestris dulcem complectere natum."
<ivvenc. euang. 2.339> His uerbis fructum mox perceptura salutis
<ivvenc. euang. 2.340_340> Pulchra fides animum laetanti in pectore firmat.
<ivvenc. euang. 2.341> Iamque iter ingresso properantibus obuia seruis
<ivvenc. euang. 2.342> Nuntia fama uenit pueroque in luminis oras
<ivvenc. euang. 2.343> Limine de mortis subitam remeasse salutem.
<ivvenc. euang. 2.344> Ille ubi cognouit certum concurrere tempus
<ivvenc. euang. 2.345_345> Sanantis Christi uerbis, seseque domumque
<ivvenc. euang. 2.346> Mancipat amplexus fidei uenerabile donum.
<ivvenc. euang. 2.347> Forte dies epulis multos sociauerat unis,
<ivvenc. euang. 2.348> Publica conductis qui uectigalia lucris
<ivvenc. euang. 2.349> Professi rapiunt alieno nomine praedam.
<ivvenc. euang. 2.350_350> Hos cum discipulis simul accipiebat Iesus(==IESUS).
<ivvenc. euang. 2.351> Ecce Pharisaei occulto reprehendere risu,
<ivvenc. euang. 2.352> Quod legis doctor conuiuia talia iniret.
<ivvenc. euang. 2.353> Ille sed inspiciens, quid pectora clausa tenerent:
<ivvenc. euang. 2.354>"Non, inquit, medicis opus est, ubi fortia membra
<ivvenc. euang. 2.355_355> Intemerata salus uegetat uirtutis honore.
<ivvenc. euang. 2.356> Aegris sed merito miseris adhibenda medella est.
<ivvenc. euang. 2.357> Discite nunc saltem, iubeant quid uerba profetae:
<ivvenc. euang. 2.358> Non ego sacra magis quam mitia pectora quaero.
<ivvenc. euang. 2.359> Haut etenim iustos ueni ad directa uiantes,
<ivvenc. euang. 2.360_360> Sed reuocare malos peccantum a limite gressus."
<ivvenc. euang. 2.361> Ecce sed e numero mirantum munera Christi
<ivvenc. euang. 2.362> Vnus Iohannis quaerebat discipulorum,
<ivvenc. euang. 2.363> Cur ipsi legis ieiunia crebra tenerent
<ivvenc. euang. 2.364> Nullaque sub Christo plebes ieiunia ferret.
<ivvenc. euang. 2.365_365> Christus ad haec contra placido sic ore profatur:
<ivvenc. euang. 2.366>"Qui sponsi laetis comitantur uota choreis,
<ivvenc. euang. 2.367> Non praesente illo ieiunia tristia portant.
<ivvenc. euang. 2.368> Iamque dies aderit, cum sponsus turbine saecli
<ivvenc. euang. 2.369> E medio comitum rapietur: tristibus illi
<ivvenc. euang. 2.370_370> Spondebunt animos lacrimis horrore ciborum.
<ivvenc. euang. 2.370a_370a> Languida concipiens animis ieiunia flentes
<ivvenc. euang. 2.371> Quam stultum est, rudibus ueteres subtexere pannos
<ivvenc. euang. 2.372> Vestibus, ut turpis peius scissura patescat?
<ivvenc. euang. 2.373> Aut utribus calidum tritis committere mustum,
<ivvenc. euang. 2.374> Quis ruptis totum sequitur disperdere uinum?
<ivvenc. euang. 2.375_375> Sed rudibus rectum est utribus spumantia musta
<ivvenc. euang. 2.376> Condere: sic uinum conseruant fortia uasa."
<ivvenc. euang. 2.377> Talia tractanti percussus pectora luctu
<ivvenc. euang. 2.378> Ecce sacerdotum princeps procumbit adorans
<ivvenc. euang. 2.379> Et sibi defunctam (funus miserabile) natam
<ivvenc. euang. 2.380_380> Implorat lacrimans, certamque uenire salutem
<ivvenc. euang. 2.381> Defunctis etiam poscebat munera Christi.
<ivvenc. euang. 2.382> Haut mora, consurgens graditur seruator Iesus(==IESUS).
<ivvenc. euang. 2.383> Progressi mulier sequitur uestigia seruans,
<ivvenc. euang. 2.384> Quam languore graui bis sex labentibus annis
<ivvenc. euang. 2.385_385> Carpebat fluxus macerans sine fine cruoris
<ivvenc. euang. 2.385a_385a> Torquebat soluens morbus pallore uirentem
<ivvenc. euang. 2.386> Viribus absumptis et toto corpore fessam.
<ivvenc. euang. 2.386a_386a> Visceribus siccis fluxu sine fine cruoris
<ivvenc. euang. 2.387> Pectoris haec tacitam uoluebat credula mentem
<ivvenc. euang. 2.388> Arcano secumque fide iam certa tenebat,
<ivvenc. euang. 2.389> Actutum fesso fugeret quod corpore tabes,
<ivvenc. euang. 2.390_390> Extremam Christi posset si tangere uestem.
<ivvenc. euang. 2.391> Haec ubi per populum summi pendentia pepli
<ivvenc. euang. 2.392> Fila manu trepida tractauit, protinus ille
<ivvenc. euang. 2.393> Et causas morbi et credentia pectora cernens
<ivvenc. euang. 2.394> Concessit celerem tali cum uoce salutem:
<ivvenc. euang. 2.395_395>"Accipe, quod meruit fidei constantia, munus."
<ivvenc. euang. 2.396> Et mox restricto uiguerunt sanguine uenae.
<ivvenc. euang. 2.397> Postquam peruentum est, ubi funera uirginis, ingens
<ivvenc. euang. 2.398> Plangentis populi fremitus clangorque tubarum
<ivvenc. euang. 2.399> Vltima supremae celebrabant munera pompae:
<ivvenc. euang. 2.400_400> Abscedant, inquit, tectis haec tristia uestris.
<ivvenc. euang. 2.401> Namque puella iacet placido demersa sopore,
<ivvenc. euang. 2.402> Defunctam retur flentum quam nescia plebes."
<ivvenc. euang. 2.403> Talia dicentem ridentum turba reliquit,
<ivvenc. euang. 2.404> Quod morte abreptam dixit dormire puellam.
<ivvenc. euang. 2.405_405> Sed Christus, leti uictor uitaeque repertor,
<ivvenc. euang. 2.406> Frigentis dextram dignatus prendere dextra
<ivvenc. euang. 2.407> Surgere mox iussit miranda ad gaudia patris.
<ivvenc. euang. 2.408> Inde reuertenti clamor se protinus offert
<ivvenc. euang. 2.409> Caecorum pariter gressu labente duorum.
<ivvenc. euang. 2.410_410> Ollis Christus ait: "Quid credunt pectora uestra?
<ivvenc. euang. 2.411> Num uirtute mea se reddet lumen ademptum?"
<ivvenc. euang. 2.412> Olli firmato se credere corde fatentur.
<ivvenc. euang. 2.413> Tum Christus fatur: "Credentes cernite lucem
<ivvenc. euang. 2.414> Nec cuiquam nostrum post haec edicite nomen."
<ivvenc. euang. 2.415_415> Dixit; sed propere per gaudia tanta uidentum
<ivvenc. euang. 2.416> Ardor inexpletus famam per cuncta serebat.
<ivvenc. euang. 2.417> Offerturque dehinc iuuenis, cui rapta sonorae
<ivvenc. euang. 2.418> Daemonis incursu fuerat substantia uocis.
<ivvenc. euang. 2.419> Ast ubi propulsus fugit de pectore daemon,
<ivvenc. euang. 2.420_420> Confestim sanae redierunt munera linguae.
<ivvenc. euang. 2.421> Talia mirantis populi stipante tumultu
<ivvenc. euang. 2.422> Vallatur; cernens sed milia tanta uirorum
<ivvenc. euang. 2.423> Ingemit ut ruris dominus, cui pascua laeta
<ivvenc. euang. 2.424> Innumerae tondent pecudes rectoris egentes.
<ivvenc. euang. 2.425_425> Tunc ad discipulos depromit talia dicta:
<ivvenc. euang. 2.426>"Quam laetae segetes ruris per terga patescunt!
<ivvenc. euang. 2.427> Sed rarus messor frugis superatur aceruo.
<ivvenc. euang. 2.428> Iam superest dominum segetis deposcere tantae,
<ivvenc. euang. 2.429> Vt sua rura uelit numero complere colentum."
<ivvenc. euang. 2.430_430> Haec fatus populo ex omni delecta seorsum
<ivvenc. euang. 2.431> Fortia conglomerat bisseno pectora coetu.
<ivvenc. euang. 2.431a_431a> Bis sex consociat fidorum corda uirorum
<ivvenc. euang. 2.432> Hos ubi delegit, praeceptis talibus implet:
<ivvenc. euang. 2.433>"Deuitate itiner, quod gentes perfidiosae
<ivvenc. euang. 2.434> Et Samaritarum fraudis uestigia calcant.
<ivvenc. euang. 2.435_435> Pergite, qua patrii pecoris custodia labat(==LA+BAT).
<ivvenc. euang. 2.436> Pergentes uero similem mihi sumite mentem,
<ivvenc. euang. 2.437> Vt uobis subigat uirtutes daemonis atri
<ivvenc. euang. 2.438> Sancta fides curamque piam languoribus aptet.
<ivvenc. euang. 2.439> Hae uires nulla uobis mercede dabuntur
<ivvenc. euang. 2.440_440> Et uos haut aliter gratuita impendite dona.
<ivvenc. euang. 2.441> Non auri argentiue domet possessio mentem,
<ivvenc. euang. 2.442> Nec uos nummorum subigat scelerata cupido.
<ivvenc. euang. 2.443> Non geminas uestes nec plantis tegmina bina
<ivvenc. euang. 2.444> Virtutis nudae cupiat seruare minister.
<ivvenc. euang. 2.445_445> Ingressi muros urbis perquirite semper,
<ivvenc. euang. 2.446> Hospitio quorum par sit succedere iustis;
<ivvenc. euang. 2.447> Ingressique dehinc pacem sub tecta uocate.
<ivvenc. euang. 2.448> Si tranquilla domus fuerit, pax illa manebit,
<ivvenc. euang. 2.449> Sin erit indignis habitantum moribus horrens
<ivvenc. euang. 2.450_450> Diffugiet uestrumque abitum pax uestra sequetur.
<ivvenc. euang. 2.451> Excludet quicumque ferus uos limine tecti,
<ivvenc. euang. 2.451a_451a> Siue auersa dei famulos succedere tectis
<ivvenc. euang. 2.451b_451b> Hospitiique focos miscere grauata uetabit
<ivvenc. euang. 2.452> Auribus aut duris spernet uitalia uerba,
<ivvenc. euang. 2.453> Excutite egressi domibus uestigia uestra,
<ivvenc. euang. 2.454> Haereat iniustae ne uobis portio uitae.
<ivvenc. euang. 2.455_455> Illos deterior Sodomorum poena manebit
<ivvenc. euang. 2.456> Suppliciis, ueniet mundo cum terminus omni.
<ivvenc. euang. 2.457> Pergite nunc ut oues, durorum praeda luporum;
<ivvenc. euang. 2.458> Sed uos arguto serpentum corde uigete,
<ivvenc. euang. 2.459> Simplicitate tamen dulces superate columbas.
<ivvenc. euang. 2.460_460> Nam saepe incumbet uobis iniuria praeceps
<ivvenc. euang. 2.461> Conciliisque hominum statuentur corpora uestra.
<ivvenc. euang. 2.462> Vos flagris uinclisque feris durisque tyrannis
<ivvenc. euang. 2.463> Frendens urgebit pro me uiolentia saecli.
<ivvenc. euang. 2.464> Cum uos prodiderint, uerborum linquite curam,
<ivvenc. euang. 2.465_465> Sponte fluens dabitur sermonis gratia uobis;
<ivvenc. euang. 2.466> Spiritus in uobis pro uobis digna loquetur.
<ivvenc. euang. 2.467> Prodet enim fratrem scelerata insania fratris,
<ivvenc. euang. 2.468> Ad letumque dabunt genitorum corpora nati.
<ivvenc. euang. 2.469> Vos odia urgebunt semper pro nomine nostro,
<ivvenc. euang. 2.470_470> Sed finem fidei comitatur gloria uitae.
<ivvenc. euang. 2.471> Profugite ex tectis, quae uos sectabitur, urbis;
<ivvenc. euang. 2.472> Inde aliam, mox inde aliam conquirite sedem.
<ivvenc. euang. 2.473> Nam uobis urbes semper superesse necesse est,
<ivvenc. euang. 2.474> Istrahelitarum quae dent sub nomine plebem.
<ivvenc. euang. 2.475_475> Discipulus numquam transcendat celsa magistri
<ivvenc. euang. 2.476> Culmina, nec dominum temptet praecellere seruus.
<ivvenc. euang. 2.477> Discipulo satis est uires aequare magistri
<ivvenc. euang. 2.478> Vel domini similem uirtutem prendere seruo.
<ivvenc. euang. 2.479> Pectoribus uestris semper timor omnis aberret;
<ivvenc. euang. 2.480_480> Nam nudata suis promuntur cuncta latebris.
<ivvenc. euang. 2.481> In tenebris tacite uobis quaecumque iubentur,
<ivvenc. euang. 2.482> Dicite praeclaro nitidi sub lumine solis.
<ivvenc. euang. 2.483> Auribus et uestris dicam quaecumque susurrans,
<ivvenc. euang. 2.484> Excelso in populos spargantur culmine tecti.
<ivvenc. euang. 2.485_485> Despicite illorum rabiem, qui corpora uestra
<ivvenc. euang. 2.486> Prosternent ferro: non est his ulla potestas
<ivvenc. euang. 2.487> Viuacem leto pariter dimittere mentem.
<ivvenc. euang. 2.488> Illum sed potius cordis secreta pauescant,
<ivvenc. euang. 2.489> Corporis est animique simul cui cuncta potestas.
<ivvenc. euang. 2.490_490> Passeribus pretium nummi uix portio parua
<ivvenc. euang. 2.491> Proueniet; non est tamen unum credere dignum
<ivvenc. euang. 2.492> Iniussu Domini laqueos incurrere nostros.
<ivvenc. euang. 2.493> Quis dubitet sapiens, Domini sub pectore multis
<ivvenc. euang. 2.494> Cedere pinnatis hominem pro milibus unum?
<ivvenc. euang. 2.495_495> Qui me confessus fuerit sub iudice terrae,
<ivvenc. euang. 2.496> Hunc ego non aliter coram genitore fatebor;
<ivvenc. euang. 2.497> Sic itidem coram genitore negabo negantem.
<ivvenc. euang. 2.498> Non ego nunc pacem terris immittere ueni,
<ivvenc. euang. 2.499> Sed gladium, patrio dirimat qui pectore natum
<ivvenc. euang. 2.500_500> Et dulcem natam dirimat qui pectore matris.
<ivvenc. euang. 2.501> Si quis amore meo genitorem pluris habebit,
<ivvenc. euang. 2.502> Vel matri suboliue meum postponet amorem,
<ivvenc. euang. 2.503> Sentiet horribilem nostra de sede repulsam.
<ivvenc. euang. 2.504> Contemnet quicumque animam pro nomine nostro,
<ivvenc. euang. 2.505_505> Inueniet laeta florentem fruge salutis.
<ivvenc. euang. 2.506> Qui uos suscipiet, me suscepisse benignis
<ivvenc. euang. 2.507> Obsequiis, idem me pro genitore supremo
<ivvenc. euang. 2.508> Suscepisse sibi gaudebit perpete uita."
<ivvenc. euang. 2.509> Talia discipulis bis sex cum iussa dedisset,
<ivvenc. euang. 2.510_510> Iustus Iohannes caeci de carceris umbris
<ivvenc. euang. 2.511> Sectantum e numero delectos talia dicta
<ivvenc. euang. 2.512> Ad Christum portare iubet uerumque referre:
<ivvenc. euang. 2.513>"Tune piis animis requies, quam regia caeli
<ivvenc. euang. 2.514> Pollicita est terris, nostro sub tempore fulgens?
<ivvenc. euang. 2.515_515> An aliam superest post haec sperare salutem?"
<ivvenc. euang. 2.516> Talibus haec Christus dictis mandata remittit:
<ivvenc. euang. 2.517>"Caecorum tenebrae mutantur lumine lucis
<ivvenc. euang. 2.518> Debiliumque uigent firmato robore membra;
<ivvenc. euang. 2.519> Lurida discutitur squamoso corpore lepra,
<ivvenc. euang. 2.520_520> Aeriae uocis penetrat surdas sonus aures.
<ivvenc. euang. 2.521> Redditur amissae leti post funera uitae
<ivvenc. euang. 2.522> Ad corpus remeans animae iam libera uirtus,
<ivvenc. euang. 2.522a_522a> Depositum repetens animae substantia corpus
<ivvenc. euang. 2.523> Pauperibusque suis non dedignata patescit
<ivvenc. euang. 2.523a_523a> Omnibus et late non dedignata patescit
<ivvenc. euang. 2.524> Fulgentis splendens aduentus gloria nostri.
<ivvenc. euang. 2.524a_524a> Lucifluis splendens aduentus gloria terris
<ivvenc. euang. 2.525_525> Ille beatus erit, quem non deceperit error."
<ivvenc. euang. 2.526> Talia discipuli referunt mandata magistro.
<ivvenc. euang. 2.527> Hoc super ad populum depromit talia Christus:
<ivvenc. euang. 2.528>"Cur in deserto uoluistis(==VOLUISTIS) uisere nuper
<ivvenc. euang. 2.529> Stramen harundineum uento uibrante moueri?
<ivvenc. euang. 2.530_530> Cur etiam molli uestitum ueste uidere?
<ivvenc. euang. 2.531> In domibus regum molli cum ueste tenentur.
<ivvenc. euang. 2.532> Ille profetarum solus transcendere uires
<ivvenc. euang. 2.533> Iudicio ueteris scripti promittitur olim.
<ivvenc. euang. 2.534> Hunc etenim memorat uenerandae lectio uocis:
<ivvenc. euang. 2.535_535> En ego mitto meum stratas aptare ministrum
<ivvenc. euang. 2.536> Ante tuos uultus; genuit nec femina quemquam,
<ivvenc. euang. 2.537> Maior Iohannis nostri qui uiribus esset.
<ivvenc. euang. 2.538> Sed minor hoc caeli fiet sublimior aula.
<ivvenc. euang. 2.539> Huius ab exortu uim caeli regia sentit,
<ivvenc. euang. 2.540_540> Et caeli regnum uiolentia diripit atrox.
<ivvenc. euang. 2.541> Lex omnis summam Baptistae ad tempora cepit
<ivvenc. euang. 2.542> Atque profetarum finis concluditur idem.
<ivvenc. euang. 2.543> Si uultis uolucris penetralia noscere saecli,
<ivvenc. euang. 2.543a_543a> Ipse est Iohannis felix uenturus in aeuum
<ivvenc. euang. 2.544> Corpus Iohannis felix habitabile sumpsit
<ivvenc. euang. 2.545_545> Helias, quondam quem turbine missa corusco
<ivvenc. euang. 2.546> Flammipedum rapuit simulatio quadriiugorum.
<ivvenc. euang. 2.547> Audiat haec dictis pandens uitalibus aures.
<ivvenc. euang. 2.548> Nunc tibi confiteor, genitor, cui gloria seruit(==SERVIT)
<ivvenc. euang. 2.549> Fulgentis caeli et terrarum frugiferentum,
<ivvenc. euang. 2.550_550> Celasti nunc quod sapientibus ista superbis
<ivvenc. euang. 2.550a_550a> Oculis haec quondam parue sapientibus orsa
<ivvenc. euang. 2.551> Paruulaque infantum uis haec comprendere corda.
<ivvenc. euang. 2.552> Iam mihi regnantis sunt omnia tradita patris,
<ivvenc. euang. 2.553> Nec quisquam Domini poterit cognoscere natum,
<ivvenc. euang. 2.554> Ni solus genitor; genitorem mente uidebit
<ivvenc. euang. 2.555_555> Filius, aut idem pandet cui talia natus.
<ivvenc. euang. 2.556> Huc omnes ueniant, oneris quos sarcina uasti
<ivvenc. euang. 2.557> Comprimit; his poterit uirtus mea munere patris
<ivvenc. euang. 2.558> Antiquas uires hilari reparare quiete.
<ivvenc. euang. 2.559> Sumite forte iugum, leuis est mea sarcina iustis,
<ivvenc. euang. 2.560_560> Namque humili dulcem largitur corde salutem."
<ivvenc. euang. 2.561> Haec ubi dicta dedit, messis per culta grauatae
<ivvenc. euang. 2.562> Praeterit, et populus sectantum discipulorum
<ivvenc. euang. 2.563> Spicarum grauidam carpebat in ordine frugem.
<ivvenc. euang. 2.564> Ille dies ueteri poscebat lege quietem,
<ivvenc. euang. 2.565_565> Sabbata nam priscis repetebant otia iussis.
<ivvenc. euang. 2.566> Ecce Pharisaei coram reprendere Christum,
<ivvenc. euang. 2.567> Quod sanctae legis calcarent iussa metentes
<ivvenc. euang. 2.568> Discipuli. Legum sed tum completor Iesus(==IESUS)
<ivvenc. euang. 2.569> Incipit his ueteris scripti monumenta retexens:
<ivvenc. euang. 2.570_570>"Legistis certe, in templo Dauida canorum
<ivvenc. euang. 2.571> Cum populo quondam panes sumpsisse sacratos
<ivvenc. euang. 2.572> Et propriam comitumque famem sedasse; sed illos
<ivvenc. euang. 2.573> Illicitum cuiquam fuerat contingere panes,
<ivvenc. euang. 2.574> Sumere quos solus poterat de lege sacerdos.
<ivvenc. euang. 2.575_575> Eiusdem scriptum est iusto moderamine legis:
<ivvenc. euang. 2.576> Sabbata profanent templo sine crimine uates.
<ivvenc. euang. 2.577> Nec minor est istic uestrae glomeratio turbae
<ivvenc. euang. 2.578> Quam templi uirtus. Caperent si pectora uestra,
<ivvenc. euang. 2.579> Quod non sacra Deus, sed malit mitia corda,
<ivvenc. euang. 2.580_580> Non iam saepe uiros damnasset factio sacros,
<ivvenc. euang. 2.581> Expertes culpae. Sed nunc ego sabbata cuncta
<ivvenc. euang. 2.582> Sponte mea dominans legis sub iure tenebo."
<ivvenc. euang. 2.583> Tunc conuenticula ipsorum post talia dicta
<ivvenc. euang. 2.584> Ingreditur; mox hic iuuenem pro limine cernit,
<ivvenc. euang. 2.585_585> Siccatum ex umero cui pondus inutile palmae
<ivvenc. euang. 2.586> Pendebat. Sed tum dictis temptando dolosis,
<ivvenc. euang. 2.587> Aegris an liceat per sabbata ferre medellam,
<ivvenc. euang. 2.588> Quaerunt, calcatae ut legis uindicta maneret.
<ivvenc. euang. 2.589> Christus ad haec: "Foueam si forte pecuscula uestra
<ivvenc. euang. 2.590_590> Inciderint, certe transibitis otia legis
<ivvenc. euang. 2.591> Et pecus abrupto tolletis uile profundo.
<ivvenc. euang. 2.592> Quanto igitur nobis hominum curatio maior
<ivvenc. euang. 2.593> Ad benefacta animos tollens accendere debet!
<ivvenc. euang. 2.594> Ergo age tu, iuuenis, rediuiuam tendito dextram."
<ivvenc. euang. 2.595_595> Cum dicto palmas sanus porrexit utrasque.
<ivvenc. euang. 2.596> His tum pro signis, quae uix ueneratio posset
<ivvenc. euang. 2.597> Mirantis digno populi sustollere cultu,
<ivvenc. euang. 2.598> Conciliis trucibus conclamant decipiendum.
<ivvenc. euang. 2.599> Talia perspiciens procerum molimina Christus
<ivvenc. euang. 2.600_600> Discedit; uariis hominum languoribus aptat
<ivvenc. euang. 2.601> Concessam in populos patria uirtute medellam.
<ivvenc. euang. 2.602> Oblatus sibi mox quem daemonis horrida uirtus
<ivvenc. euang. 2.603> Et lingua et uisu truncatum uiuere poenae
<ivvenc. euang. 2.604> Et propriis escam cruciatibus esse uolebat.
<ivvenc. euang. 2.605_605> Hunc ubi curatum uisuque et uoce uigentem
<ivvenc. euang. 2.606> Caeca Pharisaeae cognouit factio gentis,
<ivvenc. euang. 2.607> Daemonis auxilio, qui princeps daemoniorum
<ivvenc. euang. 2.608> Solus nequitiae uires dicione teneret,
<ivvenc. euang. 2.609> Haec illum fecisse ferunt. Sed talia Christus
<ivvenc. euang. 2.610_610> Veridicis aperit conuincens pectora uerbis:
<ivvenc. euang. 2.611>"Si gemina regnum distractum parte dehiscat
<ivvenc. euang. 2.612> Et scissa aduersum sese diuulsio pugnet,
<ivvenc. euang. 2.613> Disruptis propere labentur cuncta medullis.
<ivvenc. euang. 2.614> Horridus et daemon si daemone pellitur atro,
<ivvenc. euang. 2.615_615> Aduersa sibimet scissus uirtute repugnat.
<ivvenc. euang. 2.616> Quis poterit praedam tectis auferre uirorum,
<ivvenc. euang. 2.617> Ni prius aggressor custodum bracchia nodis
<ivvenc. euang. 2.618> Vinciat, ut facilis ueniat direptio praedae?
<ivvenc. euang. 2.619> Quisque meis aberit discretus miles ab armis,
<ivvenc. euang. 2.620_620> Hostis in aduersa consistet fronte duelli.
<ivvenc. euang. 2.621> Quisque meis gregibus cogendis liber aberrat
<ivvenc. euang. 2.622> Dissicet ille mei pecoris per deuia pastus.
<ivvenc. euang. 2.623> Sed quicumque hominum fuerit super omnibus error,
<ivvenc. euang. 2.624> Dimitti poterit; tantum ne Spiritus umquam
<ivvenc. euang. 2.625_625> Vocibus insana laceretur mente profusis.
<ivvenc. euang. 2.626> Siue furens hominis nato conuicia quisquam
<ivvenc. euang. 2.627> Ingeret, haec etiam poterunt peccata remitti.
<ivvenc. euang. 2.628> Spiritus at sanctus tantum cuicumque profana
<ivvenc. euang. 2.629> Verborum rabie uiolabitur, irreuocatis
<ivvenc. euang. 2.630_630> Suppliciis nunc et semper torrebitur ignis.
<ivvenc. euang. 2.631> Quando ueneniferi serpentis saeua propago
<ivvenc. euang. 2.632> Sermonum dulci poterit mitescere fructu?
<ivvenc. euang. 2.633> Nam bona thesauris promuntur dulcia iustis
<ivvenc. euang. 2.634> Et mala letifero procedunt ore uenena.
<ivvenc. euang. 2.635_635> Verborum meritis ueniet sub iudice poena,
<ivvenc. euang. 2.636> Verborum meritis dabitur sub iudice uita.
<ivvenc. euang. 2.637> Quae genitor faciet, sectabitur omnia natus,
<ivvenc. euang. 2.638> Namque idem nato manifestat cuncta uidenda
<ivvenc. euang. 2.639> Et potiora dehinc tribuet miracula rerum.
<ivvenc. euang. 2.640_640> Sicut enim genitor demortua corpora reddet
<ivvenc. euang. 2.641> Ad claram uitae lucem, sic omnia natus,
<ivvenc. euang. 2.642> Quae uolet, ad lumen surgentia corpora ducet,
<ivvenc. euang. 2.643> Nec genitor quicquam uestri se iudice quaeret,
<ivvenc. euang. 2.644> Sed dedit haec nato quaerendi iura per orbem,
<ivvenc. euang. 2.645_645> Gloria quo maneat similis natoque patrique.
<ivvenc. euang. 2.646> Namque repulsus erit uestro si natus honore,
<ivvenc. euang. 2.647> Improbitate pari genitorem despicietis.
<ivvenc. euang. 2.648> Sed cui nostra fidem sermonis gratia figet,
<ivvenc. euang. 2.649> Mox me mittentis genitoris dona patescent
<ivvenc. euang. 2.650_650> Aeternamque dabit praesens constantia uitam.
<ivvenc. euang. 2.651> Iudiciumque illi non est, sed migrat ab atra
<ivvenc. euang. 2.652> Morte procul lucisque uigens ad limina tendit.
<ivvenc. euang. 2.653> Adueniet tempus, cum mortua corpora uocem
<ivvenc. euang. 2.654> Accipient nostram et uitam cum uoce tenebunt.
<ivvenc. euang. 2.655_655> Nam sicut genitor uitam sibi possidet in se,
<ivvenc. euang. 2.656> Sic tribuit nato uitam et ius dicere iussit,
<ivvenc. euang. 2.657> In terras hominis quoniam cum corpore uenit.
<ivvenc. euang. 2.658> Nec uobis mirum uideatur, corpora cuncta
<ivvenc. euang. 2.659> Vocis ad auditum propriis exsurgere bustis,
<ivvenc. euang. 2.660_660> Iustorumque animas rediuiuo corpore necti,
<ivvenc. euang. 2.661> Iudicioque graui miseros exsurgere prauos.
<ivvenc. euang. 2.662> Nec mihi iudicium tribuit mea sola potestas,
<ivvenc. euang. 2.663> Arbitrio quoniam genitoris cuncta iubentur,
<ivvenc. euang. 2.664> Qui me iustitiam terris disquirere iussit.
<ivvenc. euang. 2.665_665> Namque ego si proprio testis pro nomine surgam,
<ivvenc. euang. 2.666> Falsa loquar; aliusque itidem quia testis habetur
<ivvenc. euang. 2.667> Pro nobis, semper mihi talia temnere fas est.
<ivvenc. euang. 2.668> Nam ueris operum signis manifestior omni
<ivvenc. euang. 2.669> Luce nitet praesens nostris testatio factis.
<ivvenc. euang. 2.670_670> Talia concedens genitor mihi testis adhaeret,
<ivvenc. euang. 2.671> Qui me dimisit terris sua ponere iussa.
<ivvenc. euang. 2.672> Huius enim uocem numquam comprendere quistis
<ivvenc. euang. 2.673> Nec speciem propriam concessit uisere uobis.
<ivvenc. euang. 2.674> Nec sermo ipsius poterit per uestra sedere
<ivvenc. euang. 2.675_675> Pectora, credendi quoniam substantia nulla est.
<ivvenc. euang. 2.676> Quaeratur ueterum scriptorum lectio uobis,
<ivvenc. euang. 2.677> Perpetuam cunctis uitam quam ferre putatis.
<ivvenc. euang. 2.678> Haec etiam nostrum testatur lectio donum.
<ivvenc. euang. 2.679> Nec tamen audetis propius consistere nobis,
<ivvenc. euang. 2.680_680> Ne uerae uobis contingat gratia uitae.
<ivvenc. euang. 2.681> Non mihi captatur terrenae gloria laudis.
<ivvenc. euang. 2.682> Namque ego quod summi genitoris nomine ueni,
<ivvenc. euang. 2.683> Respuitur uobis, ueniet sed decolor alter,
<ivvenc. euang. 2.684> Nomine quem fultum proprio gens uestra sequetur.
<ivvenc. euang. 2.685_685> Alternae in uobis captatur gloria famae,
<ivvenc. euang. 2.686> Vnius et solam fugitis disquirere laudem.
<ivvenc. euang. 2.687> Nec uos arguerim coram genitore, sed illic
<ivvenc. euang. 2.688> Accusator erit, quem spes modo uestra celebrat,
<ivvenc. euang. 2.689> Moyses(==MO.YSES), quem fidei nullo seruastis honore.
<ivvenc. euang. 2.690_690> Eius enim scriptis uester si crederet error,
<ivvenc. euang. 2.691> Crederet et nobis, Moysi quem scripta frequentant."
<ivvenc. euang. 2.692> Talia tum contra scribarum uerba sequuntur:
<ivvenc. euang. 2.693>"Vocibus indubitata fides comitabitur istis,
<ivvenc. euang. 2.694> Si uirtus certis firmet miracula signis."
<ivvenc. euang. 2.695_695> Ille dehinc: "Polluta malis generatio quaerit
<ivvenc. euang. 2.696> Signa sibi; rebus stabunt sed signa futuris.
<ivvenc. euang. 2.697> Namque profeta cauo quantum sub pectore ceti
<ivvenc. euang. 2.698> Temporis absumpsit, terrae in penetralibus altis
<ivvenc. euang. 2.699> Progenies hominis tantum demersa manebit.
<ivvenc. euang. 2.700_700> Adueniet tempus, cum surget reddita uitae
<ivvenc. euang. 2.701> Gens hominum propriis in fletum dedita gestis.
<ivvenc. euang. 2.702> Haec istam digno damnabit crimine gentem,
<ivvenc. euang. 2.703> Quod maris e fundo surgentis uoce profetae
<ivvenc. euang. 2.704> Commonita in lacrimas Dominum proiecta reflexit.
<ivvenc. euang. 2.705_705> Hic et Ionaeis monitis potiora iubentur,
<ivvenc. euang. 2.706> Contemnitque feris animis gens impia lucem.
<ivvenc. euang. 2.707> Et regina Noti uitales surget in oras.
<ivvenc. euang. 2.708> Illius ad specimen damnabitur effera plebes,
<ivvenc. euang. 2.709> Finibus extremis Libyae quod uenerit illa,
<ivvenc. euang. 2.710_710> Vt Solomona pium, praeceptis dedita iussis,
<ivvenc. euang. 2.711> Audiret; potior nunc est Solomone potestas
<ivvenc. euang. 2.712> Et tamen obtunsae caecantur pectora plebis.
<ivvenc. euang. 2.713> Expulsus si quando fugit de pectore daemon,
<ivvenc. euang. 2.714> Quem turbat sanctus purgato corpore flatus,
<ivvenc. euang. 2.715_715> Ille uenenatis collustrat passibus oras,
<ivvenc. euang. 2.716> Qua nulla excurrit fontani gurgitis unda,
<ivvenc. euang. 2.717> Nec requiem placidae sedis sibi repperit ardens.
<ivvenc. euang. 2.718> Tunc repetit suetae sitiens habitacula mentis.
<ivvenc. euang. 2.719> At si forte suis obnoxia corda uenenis
<ivvenc. euang. 2.720_720> Ornatuque leui ridentia limina cernit,
<ivvenc. euang. 2.721> Associat septem similes glomerando furores
<ivvenc. euang. 2.722> Vis inimica homini penetratque in uiscera serpens.
<ivvenc. euang. 2.723> Sic genus hoc uero mentis cum degenerarit,
<ivvenc. euang. 2.724> Vincula perpetuis deflebit subdita poenis."
<ivvenc. euang. 2.725_725> Atque ea dum populis uitalia dicta frequentat,
<ivvenc. euang. 2.726> Pro foribus mater cum fratribus astitit illi
<ivvenc. euang. 2.727> Et miscere foris sermonem comminus orat.
<ivvenc. euang. 2.728> Talia tum matris mandatis dicta remittit:
<ivvenc. euang. 2.729>"Hic mecum genetrix, mecum germana residunt
<ivvenc. euang. 2.730_730> Corpora. Nam patria impletur cuicumque uoluntas,
<ivvenc. euang. 2.731> Ille meo proprium conectit sanguine corpus,
<ivvenc. euang. 2.732> Et matris generisque mei sub nomine habetur."
<ivvenc. euang. 2.733> Progreditur templo terrarum lumen Iesus(==IESUS)
<ivvenc. euang. 2.734> Et maris extrema terraeque resedit in ora,
<ivvenc. euang. 2.735_735> Innumeraeque illuc plebis fluxere cateruae.
<ivvenc. euang. 2.736> Ille sed excelsam scandens, quae proxima, puppim
<ivvenc. euang. 2.737> Litora complenti depromit talia plebi:
<ivvenc. euang. 2.738>"Ecce sator proprio commendat semina ruri;
<ivvenc. euang. 2.739> Illa cadunt diuersa solo sortemque locorum
<ivvenc. euang. 2.740_740> Pro uirtute ferunt. Nam sicubi trita uiarum
<ivvenc. euang. 2.741> Sub pedibus solido densetur limite tellus,
<ivvenc. euang. 2.742> Aeriis auibus dant nudam semina praedam.
<ivvenc. euang. 2.743> Ast ubi pertenui uelantur puluere saxa,
<ivvenc. euang. 2.744> Farra quidem uiridem depromunt germinis ortum;
<ivvenc. euang. 2.745_745> Sed quia nulla subest suci substantia glebis,
<ivvenc. euang. 2.746> Inserto arescunt radicum fila calore,
<ivvenc. euang. 2.747> Cunctaque mox apicum labuntur acumina leto.
<ivvenc. euang. 2.748> Seminibusque aliis contingunt aspera rura;
<ivvenc. euang. 2.749> Sentibus hic spinisque feris uelocius exit
<ivvenc. euang. 2.750_750> Roboris augmentum frugemque internecat angens.
<ivvenc. euang. 2.751> Vberibus uero dantur quae semina glebis,
<ivvenc. euang. 2.752> Illa ferunt pulchram segetem, cui laeta frequentat
<ivvenc. euang. 2.753> Incrementa sui centeno copia fetu.
<ivvenc. euang. 2.754> Audiat haec, aures mentis qui gestat apertas."
<ivvenc. euang. 2.755_755> Talia discipuli mirantes dicta requirunt,
<ivvenc. euang. 2.756> Implicitis populo cur clauderet omnia uerbis,
<ivvenc. euang. 2.757> Ille sed amota credentum plebe profatur:
<ivvenc. euang. 2.758>"Vobis, qui firmo robustam pectore mentem
<ivvenc. euang. 2.759> Ad capienda Dei penetralia constabilistis,
<ivvenc. euang. 2.760_760> Concessum est aditis penitus consistere regni;
<ivvenc. euang. 2.761> Illis pro merito clauduntur lumina mentis.
<ivvenc. euang. 2.762> Si quis habet dignus, capiet potiora redundans;
<ivvenc. euang. 2.763> Qui uero expertes caelestis muneris errant,
<ivvenc. euang. 2.764> Amittent etiam, proprium quodcumque retentant.
<ivvenc. euang. 2.765_765> Idcirco obscuris coopertum ambagibus illum
<ivvenc. euang. 2.766> Perstringit populum sermonis gratia nostri,
<ivvenc. euang. 2.767> Vt dictum Esaiae merita de plebe recurrat:
<ivvenc. euang. 2.768> En populi mentes uelantur ad omnia crassis
<ivvenc. euang. 2.769> Obicibus, sensu ne tangant munera uitae.
<ivvenc. euang. 2.770_770> Auribus assistunt clausis oculisque grauatis,
<ivvenc. euang. 2.771> Ne conuersa bono sanetur noxia plebes.
<ivvenc. euang. 2.772> Quam uestrae nunc sunt aures oculique beati!
<ivvenc. euang. 2.773> Nam multi ueteres iusti sanctique profetae,
<ivvenc. euang. 2.774> Quae uobis clarent, orarunt cernere dona.
<ivvenc. euang. 2.775_775> Accipite ergo animis, qui sit de semine sensus:
<ivvenc. euang. 2.776> Quisque meum uerbum summas dimittit in aures,
<ivvenc. euang. 2.777> Nec sensus recipit stabili praecepta uigore,
<ivvenc. euang. 2.778> Eripit illius totum de pectore daemon.
<ivvenc. euang. 2.779> Hic agro est similis duro, qui germina farris
<ivvenc. euang. 2.780_780> Exponit rapidis auibus sine fruge rapinam.
<ivvenc. euang. 2.781> Sunt alii, laeto qui pectore nostra receptant,
<ivvenc. euang. 2.782> Sed breuis est illis perceptae gratia frugis.
<ivvenc. euang. 2.783> Nam si dura premat mentem strictura coercens,
<ivvenc. euang. 2.784> Continuo trepidi produnt sibi credita leto.
<ivvenc. euang. 2.785_785> His saxosus ager simili leuitate uirescit.
<ivvenc. euang. 2.786> At spinosus ager curarum mole grauatis
<ivvenc. euang. 2.787> Respondet, pressant quos pondera diuitiarum.
<ivvenc. euang. 2.788> Semina sic nostri sermonis pressa grauantur,
<ivvenc. euang. 2.789> Nec fructus sequitur spinarum horrore necatus.
<ivvenc. euang. 2.790_790> Pinguia sic itidem paribus stant uiribus arua
<ivvenc. euang. 2.791> Illis, qui clarae capiunt praecepta salutis,
<ivvenc. euang. 2.792> Quae penetrant animum sensu tractante tenaci
<ivvenc. euang. 2.793> Centiplicemque ferunt uirtutis robore frugem."
<ivvenc. euang. 2.794> Haec tum discipulis plebique haec insuper addit:
<ivvenc. euang. 2.795_795>"Agricolae simile est regnum sublime Tonantis.
<ivvenc. euang. 2.796> Ille iacit proprio mandans bona semina ruri,
<ivvenc. euang. 2.797> Sed post surripiens hominum insidiando sopori
<ivvenc. euang. 2.798> Trux inimicus adit loliumque inspergit amarum.
<ivvenc. euang. 2.799> Ecce sed ad fructum culmis cum spiceus horror
<ivvenc. euang. 2.800_800> Processit, lolio messis maculata redundat.
<ivvenc. euang. 2.801> Tum domino famuli mirantes talia fantur:
<ivvenc. euang. 2.802> Nonne bonum terrae semen per terga dedisti?
<ivvenc. euang. 2.803> Vnde igitur lolio turpi tua rura grauantur?
<ivvenc. euang. 2.804> Sed iam, si iubeas, messem purgabimus omnem,
<ivvenc. euang. 2.805_805> Triticeusque nitor selecta sorde resistet.
<ivvenc. euang. 2.806> Tum dominus miti contra sermone profatur:
<ivvenc. euang. 2.807> Hic dolus est, inimice, tuus, sed farra sinamus
<ivvenc. euang. 2.808> Crescere cum lolio. Pleno nam tempore messis
<ivvenc. euang. 2.809> Secretum lolium conexo fasce iubebo
<ivvenc. euang. 2.810_810> Ignibus exuri; at nostro de semine messor
<ivvenc. euang. 2.811> Horrea nostra dehinc purgata fruge replebit.
<ivvenc. euang. 2.812> Haut aliter simile est, cordis si panditis aures,
<ivvenc. euang. 2.813> Praeparui grano regnum caeleste sinapis,
<ivvenc. euang. 2.814> Quod proprio insinuans disponit cultor agello.
<ivvenc. euang. 2.815_815> Seminibusque illud minus omnibus esse uirentum
<ivvenc. euang. 2.816> Creditur; at iusti mox incrementa uiroris
<ivvenc. euang. 2.817> Sumpserit, erecto transcendit uertice cunctas
<ivvenc. euang. 2.818> Agrorum fruges, ramis ut plumea turba
<ivvenc. euang. 2.819> Colludat possitque umbras habitare uirentes.
<ivvenc. euang. 2.820_820> Fermento par est munus caeleste salubri,
<ivvenc. euang. 2.821> Quod magna condit mulier sub mole farinae.
<ivvenc. euang. 2.822> Illa dehinc modico fermenti mixta calore
<ivvenc. euang. 2.823> Conducto, unius coalescit corpore massae."
<ivvenc. euang. 2.824> Talia tum populo perplexis condita uerbis
<ivvenc. euang. 2.825_825> Promebat, ueteris quo possent dicta profetae
<ivvenc. euang. 2.826> Ordine saeclorum iussis concurrere rebus:
<ivvenc. euang. 2.827> Os aperire meum dignabor, condita mundi
<ivvenc. euang. 2.828> Conuoluet ructans uarii sermonis imago.
<ivvenc. euang. 2.829> Inde domum repetit serus turbasque reliquit.
<ivvenc. euang. 3.1> Fuderat in terras roseum iubar ignicomus sol.
<ivvenc. euang. 3.2> Discipuli rogitant, lolii quid quaestio uellet
<ivvenc. euang. 3.3> Et segetis; clarus quibus haec depromit Iesus(==IESUS):
<ivvenc. euang. 3.4>"Optima qui farris conmendat semina glebis,
<ivvenc. euang. 3.5_5> Filius est hominis; mundum sub nomine ruris
<ivvenc. euang. 3.6> Accipite, atque homines puro pro semine iustos.
<ivvenc. euang. 3.7> At lolium infelix cooperti daemonis arte
<ivvenc. euang. 3.8> Sunt homines; inimicus erit, uis horrida, daemon;
<ivvenc. euang. 3.9> Extremus mundi finis pro tempore messis.
<ivvenc. euang. 3.10_10> Messores patrii uenient per rura ministri,
<ivvenc. euang. 3.11> Quos hominis natus proprii de corpore regni
<ivvenc. euang. 3.12> Colligere erroris laqueos labemque iubebit
<ivvenc. euang. 3.13> Collectosque simul rapidis exurere flammis.
<ivvenc. euang. 3.14> Dentibus his stridor semper fletusque perennis,
<ivvenc. euang. 3.15_15> Secretisque piis ueniet lux aurea uitae,
<ivvenc. euang. 3.16> Sedibus ut caeli uibrantur lumina solis."
<ivvenc. euang. 3.17> Haec docuit patriamque redit seruator in urbem.
<ivvenc. euang. 3.18> Illic expediens populis (mirabile dictu)
<ivvenc. euang. 3.19> Iustitiae leges uitaeque salubria iussa,
<ivvenc. euang. 3.20_20> Virtutes patrias simul insinuando docebat.
<ivvenc. euang. 3.21> Tunc liuore graui plebes conmota suorum
<ivvenc. euang. 3.22> Praesentisque simul doni miracula uoluens
<ivvenc. euang. 3.23> Et generis noti reputans ex ordine gentem,
<ivvenc. euang. 3.24> Haec inter sese mussanti uoce uolutant:
<ivvenc. euang. 3.25_25>"Nonne hic est fabri suboles, cui nomen Ioseph(==IOSEPH)?
<ivvenc. euang. 3.26> Non Maria est genetrix, non fratrum nota propago?
<ivvenc. euang. 3.27> Vnde igitur legis doctor tantaeque minister
<ivvenc. euang. 3.28> Virtutis, cedit cui labes uicta malorum?"
<ivvenc. euang. 3.29> Nazara sic plebes; cui talia reddit Iesus(==IESUS):
<ivvenc. euang. 3.30_30>"Temnuntur propriis miracula semper in oris
<ivvenc. euang. 3.31> Et sine honore manent patria sub sede profetae."
<ivvenc. euang. 3.32> Talibus indignans pressit sua munera Christus.
<ivvenc. euang. 3.33> Interea ad regem uolitabat fama superbum,
<ivvenc. euang. 3.34> Quod mala cuncta illi uirtus diuina domaret.
<ivvenc. euang. 3.35_35> Sed putat Herodes, leti quod lege remissus
<ivvenc. euang. 3.36> Tanta ut Iohannes uirtutis dona teneret.
<ivvenc. euang. 3.37> Nam quondam cernens liuenti pectore daemon,
<ivvenc. euang. 3.38> Erroris labem puris quod solueret undis
<ivvenc. euang. 3.39> Iustus Iohannes, damnis accensa malorum
<ivvenc. euang. 3.40_40> Tunc petit Herodem pestis saeuissima regem
<ivvenc. euang. 3.41> Et facile iniusti penetrans habitacula cordis
<ivvenc. euang. 3.42> Adcumulare feris subigit scelera impia gestis.
<ivvenc. euang. 3.43> Arserat inlicito Herodes accensus amore
<ivvenc. euang. 3.44> In thalamos fratris, casto quod iure uetabat
<ivvenc. euang. 3.45_45> Doctus Iohannes. Feritas sed nescia recti
<ivvenc. euang. 3.46> Subiecit leges pedibus fruiturque nefandis
<ivvenc. euang. 3.47> Conubiis ipsumque super, qui praua uetabat,
<ivvenc. euang. 3.48> Carceris inmersum tenebris uinclisque grauauit.
<ivvenc. euang. 3.49> Sanguine nam iusti primo conpressa timore
<ivvenc. euang. 3.50_50> Abstinuit sitiens feritas, quia magna profetam
<ivvenc. euang. 3.51> Plebis Iohannem ueneratio suscipiebat.
<ivvenc. euang. 3.52> Natali sed forte die cum laeta tyrannus
<ivvenc. euang. 3.53> Herodes celsis strueret conuiuia mensis,
<ivvenc. euang. 3.54> Luxuriae quoniam coniuncta superbia gaudet,
<ivvenc. euang. 3.55_55> In medio iuuenum reginae filia uirgo,
<ivvenc. euang. 3.56> Alternos laterum celerans sinuamine motus,
<ivvenc. euang. 3.57> Conpositas cantu iungit modulante choreas.
<ivvenc. euang. 3.58> Ipse sed in primis mirata uirginis arte
<ivvenc. euang. 3.59> Attonitus stupuit; tunc praemia cuncta patere
<ivvenc. euang. 3.60_60> Iuratus spondet, quaecumque puella petisset.
<ivvenc. euang. 3.61> Illa sed horrendae seruans scelera impia matris
<ivvenc. euang. 3.62> Vrget Iohannis caput a ceruice reuelli
<ivvenc. euang. 3.63> Et lance inferri praesentia munera poscens.
<ivvenc. euang. 3.64> Praesentum Herodes procerum sub pondere tristis,
<ivvenc. euang. 3.65_65> Iurandique memor iuris tamen imperat aegre,
<ivvenc. euang. 3.66> Insontis caput inferri tradique puellae.
<ivvenc. euang. 3.67> Illa (nefas) matri scelerata ad gaudia portat.
<ivvenc. euang. 3.68> Corporis at lacerum flentes sine nomine truncum
<ivvenc. euang. 3.69> Discipuli condunt terrae Christumque sequuntur.
<ivvenc. euang. 3.70_70> Ille ubi cognouit iusti miserabile letum,
<ivvenc. euang. 3.71> Deserit insonti pollutam sanguine terram
<ivvenc. euang. 3.72> Frondosaque latet secretae uallis in umbra.
<ivvenc. euang. 3.73> Sed populi inmensae uirtutis dona sequuntur.
<ivvenc. euang. 3.74> Ille ubi credentum turbas in ualle remota
<ivvenc. euang. 3.75_75> Conuenisse uidet, morborum tabe repulsa
<ivvenc. euang. 3.76> Corpora subiecit miseratus multa medellae.
<ivvenc. euang. 3.77> Iamque sub extremo labentis lumine solis
<ivvenc. euang. 3.78> Discipuli Christo suadent dimittere turbas,
<ivvenc. euang. 3.79> Vt sibi quisque paret quaerens per compita uictum.
<ivvenc. euang. 3.80_80> Ille iubet cunctis ibidem conuiuia poni.
<ivvenc. euang. 3.81> Discipuli ostendunt, nil amplius esse ciborum
<ivvenc. euang. 3.82> Ni pisces geminos et farris fragmina quinque.
<ivvenc. euang. 3.83>"Hoc", inquit, "satis est". Tum mox discumbere plebem
<ivvenc. euang. 3.84> Gramineisque toris iussit conponere membra.
<ivvenc. euang. 3.85_85> Suspiciensque dehinc caelum genitore precato
<ivvenc. euang. 3.86> Ipse duos pisces et quinque ex ordine panes
<ivvenc. euang. 3.87> Diuidit et dapibus mensas onerauit opimis.
<ivvenc. euang. 3.88> Iamque expleta iacet (dictu mirabile) plebes,
<ivvenc. euang. 3.89> Reliquiasque dehinc mensis legere ministri
<ivvenc. euang. 3.90_90> Bissenosque sinus cophinorum fragminis inplent.
<ivvenc. euang. 3.91> Cenantum numerus tum milia quinque uirorum,
<ivvenc. euang. 3.92> Praeterea populus matrum fuit et puerorum.
<ivvenc. euang. 3.93> Discipulis tunc inde iubet conscendere nauem
<ivvenc. euang. 3.94> Et transire fretum, donec dimitteret omnes,
<ivvenc. euang. 3.95_95> In sua quemque, uiros. Tum montis celsa petiuit
<ivvenc. euang. 3.96> Secretusque dehinc genitoris nomen adorat.
<ivvenc. euang. 3.97> Iamque soporata torpebant omnia nocte,
<ivvenc. euang. 3.98> Cum puppis medio sulcabat in aequore fluctus
<ivvenc. euang. 3.99> Iactata aduerso surgentis flamine uenti.
<ivvenc. euang. 3.100_100> Ast ubi iam uigilum quarta statione premebat
<ivvenc. euang. 3.101> Noctis iter rapidos attollens lucifer ortus,
<ivvenc. euang. 3.102> Fluctibus in liquidis sicco uestigia gressu
<ivvenc. euang. 3.103> Suspensus carpebat iter (mirabile uisu)!
<ivvenc. euang. 3.104> Iamque propinquabat puppi, sed nescia nautae
<ivvenc. euang. 3.105_105> Attoniti tremulo uibrabant corda pauore
<ivvenc. euang. 3.106> Clamoremque simul confusa mente dederunt.
<ivvenc. euang. 3.107> Tum pauidis Christus loquitur: "Timor omnis abesto,
<ivvenc. euang. 3.108> Credentumque regat uegetans constantia mentem.
<ivvenc. euang. 3.109> En ego sum, uestrae doctorem noscite lucis."
<ivvenc. euang. 3.110_110> Olli confidens respondit talia Petrus:
<ivvenc. euang. 3.111>"Si tua nos uere dignatur uisere uirtus,
<ivvenc. euang. 3.112> Me pariter permitte tuo super aequora iussu
<ivvenc. euang. 3.113> Fluctibus in liquidis inmersos figere gressus."
<ivvenc. euang. 3.114> Adnuit his Dominus; nauem mox linquere Petrus
<ivvenc. euang. 3.115_115> Audet et innixus figit uestigia ponto.
<ivvenc. euang. 3.116> Verum ubi tantarum mentem miracula rerum
<ivvenc. euang. 3.117> Terrificant uentique minas crebrescere cernit,
<ivvenc. euang. 3.118> Paulatim cedunt dubio liquefacta timore
<ivvenc. euang. 3.119> Quae ualidum fidei gestabant aequora robur.
<ivvenc. euang. 3.120_120> Iamque Simon medio submersus corpore clamat:
<ivvenc. euang. 3.121>"Fluctibus horrendis pereuntem diripe, Christe!"
<ivvenc. euang. 3.122> Dextera confestim protenditur obuia Petro,
<ivvenc. euang. 3.123> Et dubitata fides uerbis mulcatur amaris
<ivvenc. euang. 3.124> Ascensaeque rati contraria flamina cedunt.
<ivvenc. euang. 3.125_125> Praesentemque Dei subolem stupuere rogantes
<ivvenc. euang. 3.126> Cuncti, nauigio socios quos casus habebat.
<ivvenc. euang. 3.127> Transierat tandem sulcans freta feruida puppis
<ivvenc. euang. 3.128> Optatumque grauis conprenderat ancora portum.
<ivvenc. euang. 3.129> Conueniunt populi rapido per litora cursu
<ivvenc. euang. 3.130_130> Portantes aegros uestisque attingere fila
<ivvenc. euang. 3.131> Extrema exoptant (mirumque) hoc munere cuncti
<ivvenc. euang. 3.132> Credentes referunt plenam per membra salutem.
<ivvenc. euang. 3.133> Ecce Pharisaei scribaeque hinc inde dolosi
<ivvenc. euang. 3.134> Captantes Christum promunt fallacia dicta:
<ivvenc. euang. 3.135_135>"Cur tua discipulos patitur doctrina labare
<ivvenc. euang. 3.136> Praeceptis ueterum? manibus nam cura lauandis
<ivvenc. euang. 3.137> Praeteriit, sumuntque simul cum sordibus escas."
<ivvenc. euang. 3.138> Ille sub haec fatur: "Magis hoc est quaerere dignum,
<ivvenc. euang. 3.139> Transgressi praecepta Dei quod proditis omnes.
<ivvenc. euang. 3.140_140> Namque Deus mortem defixa lege minatur,
<ivvenc. euang. 3.141> Si genitor cuiquam uerbo laedatur amaro
<ivvenc. euang. 3.142> Vel genetrix nati dictis pulsetur acerbis.
<ivvenc. euang. 3.143> Inrita uos istaec facitis peruersa docendo.
<ivvenc. euang. 3.144> Quam manifesta uigent de uobis dicta profetae:
<ivvenc. euang. 3.145_145> Me populus summis labiis sublimat honore,
<ivvenc. euang. 3.146> Sed diuersa procul cordis secreta pererrant.
<ivvenc. euang. 3.147> Accipite ergo omnes auresque aduertite cordis:
<ivvenc. euang. 3.148> Non inlata homini fuerint quaecumque, pudendis
<ivvenc. euang. 3.149> Sordibus aspergent uitaeue animoue sedebunt.
<ivvenc. euang. 3.150_150> Erumpunt hominum sed quae penetralibus oris,
<ivvenc. euang. 3.151> Internam misere maculabunt edita mentem."
<ivvenc. euang. 3.152> Discipuli Christo memorant, quod uerba loquentis
<ivvenc. euang. 3.153> Occulto traherent scribarum pectora risu
<ivvenc. euang. 3.154> Ille dehinc: "Genitor plantarum semina noster
<ivvenc. euang. 3.155_155> Quae non ipse sui conseuit in aequore ruris,
<ivvenc. euang. 3.156> Abiciet penitus radicibus eruta longe.
<ivvenc. euang. 3.157> Caecum forte ducem caecus si nactus oberret,
<ivvenc. euang. 3.158> Decidet in foueam pariter dimersus uterque."
<ivvenc. euang. 3.159> Tunc petit absolui Petrus, quid quaestio uellet,
<ivvenc. euang. 3.160_160> Ipse Pharisaeis quam mox scribisque dedisset.
<ivvenc. euang. 3.161> Tum sator aeternae respondit talia uitae:
<ivvenc. euang. 3.162>"Vos etiam duro discluditis omnia corde
<ivvenc. euang. 3.163> Iussa nec admittit mentis dubitatio lucem.
<ivvenc. euang. 3.164> Nam quaecumque hominum ueniunt extrinsecus ori,
<ivvenc. euang. 3.165_165> In uentrem cedunt animoque incognita currunt.
<ivvenc. euang. 3.166> Quae uero interno concepta e pectore promunt
<ivvenc. euang. 3.167> Ora hominum, mentem possunt aspergine labis
<ivvenc. euang. 3.168> Polluere inmundoque hominem maculare piaclo.
<ivvenc. euang. 3.169> Secreto cordis promuntur noxia uitae
<ivvenc. euang. 3.170_170> Consilia et caedes et furta nefanda tororum
<ivvenc. euang. 3.171> Et fraudes fallaxque hominum pro testibus error
<ivvenc. euang. 3.172> Et rapidae caelum pulsans uaesania uocis.
<ivvenc. euang. 3.173> Haec sunt quae maculant hominem, quae sordibus inplent.
<ivvenc. euang. 3.174> Inlotis autem manibus non polluit umquam
<ivvenc. euang. 3.175_175> Corporis arbitrio terrenum sumere uictum."
<ivvenc. euang. 3.176> Haec ubi dicta dedit, pulcherrima rura Syrorum
<ivvenc. euang. 3.177> Sidonemque Tyrumque petit: cum femina fusis
<ivvenc. euang. 3.178> Crinibus et precibus natam causata iacentem
<ivvenc. euang. 3.179> Voluitur et tacitum non desinit anxia Christum
<ivvenc. euang. 3.180_180> Orare, ut mentem uexatam daemone saeuo
<ivvenc. euang. 3.181> Redderet et miserae tandem resipire liceret.
<ivvenc. euang. 3.182> Tunc etiam precibus sectantum discipulorum
<ivvenc. euang. 3.183> Respondit, proprias genitoris malle bidentes
<ivvenc. euang. 3.184> Cogere, quas uanus late disperserat error.
<ivvenc. euang. 3.185_185> Crebrius instanti tum talia fatur Iesus(==IESUS):
<ivvenc. euang. 3.186>"Natis quisque suis panem non detrahet umquam
<ivvenc. euang. 3.187> Et canibus iaciet." Tum talia femina fatur:
<ivvenc. euang. 3.188>"Micarum saltem canibus sua portio mensae
<ivvenc. euang. 3.189> Decidit et nihilo dominorum cena grauatur."
<ivvenc. euang. 3.190_190> Tum Dominus loquitur: "Veniant tibi digna salutis
<ivvenc. euang. 3.191> Praemia, quae fidei meruerunt robora tantae."
<ivvenc. euang. 3.192> Talia saluator uerbis caelestibus edit
<ivvenc. euang. 3.193> Virginis et mentem discusso daemone uirtus
<ivvenc. euang. 3.194> Conplexam inpleuit donis fecunda salutis.
<ivvenc. euang. 3.195_195> Inde Galilaeas repedat seruator in oras
<ivvenc. euang. 3.196> Praecelsique procul montis consedit in arce.
<ivvenc. euang. 3.197> Haut mora, conueniunt populi secumque trahebant
<ivvenc. euang. 3.198> Pars captos oculis et crurum debile uulgus
<ivvenc. euang. 3.199> Elinguesque alios morbique uocabula mille.
<ivvenc. euang. 3.200_200> Omnibus ille tamen languores dempsit amaros,
<ivvenc. euang. 3.201> Viribus et ualidis uenerando munere donat.
<ivvenc. euang. 3.202> Tum populi pariter miracula tanta frequentant
<ivvenc. euang. 3.203> Aeternoque patri laudes gratesque celebrant.
<ivvenc. euang. 3.204> Discipulos Christus cogens in uertice montis
<ivvenc. euang. 3.205_205> Secreto adloquitur: "Plebis miseratio multa est,
<ivvenc. euang. 3.206> Tertia nam terris remeant iam lumina solis,
<ivvenc. euang. 3.207> Ex quo nulla sibi sumunt alimenta ciborum;
<ivvenc. euang. 3.208> Ieiunam nolim tantam dimittere plebem,
<ivvenc. euang. 3.209> Ne labor adficiat populos per longa uiantes."
<ivvenc. euang. 3.210_210> Discipuli Christo ostendunt septem sibi panes
<ivvenc. euang. 3.211> Esse et pisciculos alimenta ad proxima paucos.
<ivvenc. euang. 3.212> Tum populum iussit terrae per terga cubare,
<ivvenc. euang. 3.213> Quodque fuit totum propriis discerpere palmis;
<ivvenc. euang. 3.214> Et cunctae curat mensatim dedere plebi.
<ivvenc. euang. 3.215_215> Discipuli ponunt epulas populusque repletur
<ivvenc. euang. 3.216> Ad satiem dapibus; relegunt mox fragmina panis
<ivvenc. euang. 3.217> Et sportas referunt cumulato pondere septem.
<ivvenc. euang. 3.218> Quattuor ex omni fuerant tum milia plebe
<ivvenc. euang. 3.219> Nec numero quisquam matres puerosque notauit.
<ivvenc. euang. 3.220_220> Inde Magedarum naui transcurrit in oras.
<ivvenc. euang. 3.221> Ecce Pharisaei Sadducaeique dolosi
<ivvenc. euang. 3.222> Poscere temptantes instant caelestia signa.
<ivvenc. euang. 3.223> Sed Christus cernens fallacia pectora fatur:
<ivvenc. euang. 3.224>"Conuexum quotiens claudit nox humida caelum,
<ivvenc. euang. 3.225_225> Si ruber astrifero procedit uesper Olympo,
<ivvenc. euang. 3.226> Dicitis: Adueniet uentura luce serenum.
<ivvenc. euang. 3.227> Iamque sub exortu solis ubi tristia rubro
<ivvenc. euang. 3.228> Nubila miscentur confusa luce colori,
<ivvenc. euang. 3.229> Dicitis, agricolis nautisque uenire fragosam
<ivvenc. euang. 3.230_230> Ventorum rabiem tempestatumque furores.
<ivvenc. euang. 3.231> Fallaces, nostis faciem discernere caeli,
<ivvenc. euang. 3.232> Saeclorum uero nescitis tempora signis
<ivvenc. euang. 3.233> Explorare suis? Sed uobis signa dabuntur,
<ivvenc. euang. 3.234> Quae maris inmenso quondam uenere profundo,
<ivvenc. euang. 3.235_235> Belua cum tenuit uentris sub carcere uatem."
<ivvenc. euang. 3.236> Haec ait et propere puppis retinacula soluens
<ivvenc. euang. 3.237> Trans freta contendit rapido conprendere cursu
<ivvenc. euang. 3.238> Arua Philipporum sociisque haec talia fatur:
<ivvenc. euang. 3.239>"Sollicite uobis uitentur noxia farra
<ivvenc. euang. 3.240_240> Fermentumque ferox uestris auertite mensis.
<ivvenc. euang. 3.241> Illa Pharisaei Sadducaeique dolosi
<ivvenc. euang. 3.242> Admiscent escis falluntque in nomine panis.
<ivvenc. euang. 3.243> Cur uobis tacitas uoluit(==VOLVIT) cunctatio mentes?
<ivvenc. euang. 3.244> Pro! quam parua fides sensu torpente fatiscit!
<ivvenc. euang. 3.245_245> Dicitis auersi, naui quod tollere panes
<ivvenc. euang. 3.246> Non fuerit uobis uacuum farrisque cauendas
<ivvenc. euang. 3.247> Insidias iubeam; meminisse et scire putabam,
<ivvenc. euang. 3.248> Quod panes quinque plebis mihi milia quinque
<ivvenc. euang. 3.249> Inplerint dapibus cophinisque superflua tantis
<ivvenc. euang. 3.250_250> Fragmenta ad cumulum fuerint collecta ciborum,
<ivvenc. euang. 3.251> Quattuor et rursum cenantum milia panes
<ivvenc. euang. 3.252> Quod facile inplerint septem sportasque referri
<ivvenc. euang. 3.253> Vidistis rursus conpletas reliquiarum.
<ivvenc. euang. 3.254> Sed moneo istorum semper fermenta cauere."
<ivvenc. euang. 3.255_255> Discipuli tandem uitalia uerba secuti
<ivvenc. euang. 3.256> Doctrinam cernunt fermenti nomine dictam.
<ivvenc. euang. 3.257> Inde ubi peruentum liquidi per terga profundi
<ivvenc. euang. 3.258> Clara, Philippaeo quae pollent nomine, rura,
<ivvenc. euang. 3.259> Cogit concilium sectantum discipulorum
<ivvenc. euang. 3.260_260> Et quaerit, quem se populorum fama putaret.
<ivvenc. euang. 3.261> Respondent multas plebis tunc esse loquellas:
<ivvenc. euang. 3.262> Crebrius audisse et multos firmare, quod esset
<ivvenc. euang. 3.263> Iustus Iohannes, populos qui flumine lauit.
<ivvenc. euang. 3.264> Pars memorat uolucris famae sibi cognita uerba
<ivvenc. euang. 3.265_265> Heliam uenisse iterum, quem praepete curru
<ivvenc. euang. 3.266> Turbine caelesti quondam simulata quadrigis
<ivvenc. euang. 3.267> Astris inseruit(==INSERUIT) rapidae uis feruida flammae.
<ivvenc. euang. 3.268> Hieremiam(==JEREMIAM) dixere alii paruisse profetam.
<ivvenc. euang. 3.269> Tunc Christus cunctis arridens pectore blando
<ivvenc. euang. 3.270_270> Conquirit, quae sit sententia discipulorum.
<ivvenc. euang. 3.271> Sed stabilis Petrus: "Tu Sancti filius" inquit
<ivvenc. euang. 3.272>"Christus, magnifico terras qui lumine conples."
<ivvenc. euang. 3.273> Tum Dominus forti respondit talia Petro:
<ivvenc. euang. 3.274>"Petre beatus eris, nam talia pandere certe
<ivvenc. euang. 3.275_275> Humanus sanguis uel terrae portio corpus
<ivvenc. euang. 3.276> Haut umquam poterit. Genitoris munera sola
<ivvenc. euang. 3.277> Possunt tam ualidum fidei concedere robur.
<ivvenc. euang. 3.278> Tu nomen Petri digna uirtute tueris.
<ivvenc. euang. 3.279> Hac in mole mihi saxique in robore ponam
<ivvenc. euang. 3.280_280> Semper mansuras aeternis moenibus aedes.
<ivvenc. euang. 3.281> Infernis domus haec non exsuperabile portis
<ivvenc. euang. 3.282> Claustrum perpetuo munitum robore habebit;
<ivvenc. euang. 3.283> Caelestisque tibi claues permittere regni
<ivvenc. euang. 3.284> Est animus; terrisque tuo quae nexa relinques
<ivvenc. euang. 3.285_285> Arbitrio, caelo pariter nodata manebunt;
<ivvenc. euang. 3.286> Soluerit et rursus tua quae sententia terris,
<ivvenc. euang. 3.287> Haut aliter uenient caeli sub sede soluta.
<ivvenc. euang. 3.288> Sed uos discipuli Christum me dicere cunctis
<ivvenc. euang. 3.289> Parcite, quo soli cognoscant talia digni.
<ivvenc. euang. 3.290_290> Iam lux adueniet properis mihi cursibus instans,
<ivvenc. euang. 3.291> Moenibusque(==MO.ENIBU-SQVE) in Solymis rabies cum prona furore
<ivvenc. euang. 3.292> Eximios uatum saturabit sanguine nostro.
<ivvenc. euang. 3.293> Ast ubi lucifluum reddet sol tertius ortum,
<ivvenc. euang. 3.294> Consurget radiis pariter redimita salutis
<ivvenc. euang. 3.295_295> Vita mihi cunctisque dabit sua munera terris."
<ivvenc. euang. 3.296> Tum Petrus magno percussus corda dolore:
<ivvenc. euang. 3.297>"Absint, Christe, tuis" inquit "tam tristia sanctis
<ivvenc. euang. 3.298> Monstra procul membris; nec fas est credere tantum,
<ivvenc. euang. 3.299> Nec tibi tam durus poterit contingere casus."
<ivvenc. euang. 3.300_300> Christus ad haec: "Procul hinc" inquit "procul effuge, daemon.
<ivvenc. euang. 3.301> Non diuina tibi mentem prudentia tangit,
<ivvenc. euang. 3.302> Sed terrena sapis mollique timore tremiscis.
<ivvenc. euang. 3.303> Sed si quis uestrum uestigia nostra sequetur,
<ivvenc. euang. 3.304> Abneget ipse sibi corpusque animamque recusans
<ivvenc. euang. 3.305_305> Atque crucem propriam comitatibus addere nostris
<ivvenc. euang. 3.306> Gaudeat, amissam redimet cui gloria uitam;
<ivvenc. euang. 3.307> Nam seruata perit terris possessio lucis.
<ivvenc. euang. 3.308> Sed quid proficient saecli mortalia lucra,
<ivvenc. euang. 3.309> Si damnum subeant lucis uitaeque perennis?
<ivvenc. euang. 3.310_310> Vel quae digna queunt animae conmercia poni?
<ivvenc. euang. 3.311> Filius huc hominis ueniet sub nomine patris,
<ivvenc. euang. 3.312> Caelestesque illum fremitu comitante ministri
<ivvenc. euang. 3.313> Stipabunt, reddetque hominum sua debita uitae.
<ivvenc. euang. 3.314> Vera loquor: certos istic sub limine lucis
<ivvenc. euang. 3.315_315> Inueniam, caeli fulgens cum regna capessam."
<ivvenc. euang. 3.316> Haec ubi dicta dedit, passus bis terna dierum
<ivvenc. euang. 3.317> Lumina conuerso terras transcurrere caelo,
<ivvenc. euang. 3.318> Tum secum iubet abruptum conscendere montem
<ivvenc. euang. 3.319> Petrum Zebedeique duos per deuia natos.
<ivvenc. euang. 3.320_320> Inde ubi peruentum secreti montis in arcem,
<ivvenc. euang. 3.321> Continuo Christus faciem fulgore corusco
<ivvenc. euang. 3.322> Mutatur, uestemque niuis candore nitescit.
<ivvenc. euang. 3.323> Respiciunt comites mediumque adsistere sanctis
<ivvenc. euang. 3.324> Heliae Moysique uident. Tum talia Petrus:
<ivvenc. euang. 3.325_325>"Respice, num nobis potius discedere longe,
<ivvenc. euang. 3.326> An istic tantae spectacula cernere molis
<ivvenc. euang. 3.327> Conueniat; trino tamen hic tentoria uobis,
<ivvenc. euang. 3.328> Si iubeas, frondis faciam diuersa paratu,
<ivvenc. euang. 3.329> Singula sub noctem quae uos aulaea receptent."
<ivvenc. euang. 3.330_330> Talia dum loquitur, caelo praefulgida nubes
<ivvenc. euang. 3.331> Circumiecta oculis uestibat lumine montem,
<ivvenc. euang. 3.332> Et uox e medio lucis manifesta cucurrit:
<ivvenc. euang. 3.333>"Vnicus hic meus est natus, mea summa uoluntas;
<ivvenc. euang. 3.334> Huius iustitiam iusto conprendite corde."
<ivvenc. euang. 3.335_335> Discipuli pauido presserunt corpore terram,
<ivvenc. euang. 3.336> Nec prius e prono uultus sustollere casu
<ivvenc. euang. 3.337> Audebant, sancto Christi nisi dextera tactu
<ivvenc. euang. 3.338> Demulcens blandis firmasset pectora uerbis:
<ivvenc. euang. 3.339>"Surgite et abiectum fortes calcate timorem
<ivvenc. euang. 3.340_340> Nec cuiquam praesens pandatur uisio uerbis,
<ivvenc. euang. 3.340a_340a> Horomatis huiusce expertes facite cunctos
<ivvenc. euang. 3.341> Ni prius huc hominis suboles speciosa reportet
<ivvenc. euang. 3.342> In lucem referens mortis de sede tropaea."
<ivvenc. euang. 3.343> Consurgunt solumque uident et uoce requirunt,
<ivvenc. euang. 3.344> Cur scriptis ueterum scribarum factio certet,
<ivvenc. euang. 3.345_345> Heliam primum caeli de sede reuerti
<ivvenc. euang. 3.346> In terras Christique dehinc consurgere lucem.
<ivvenc. euang. 3.347> Christus ad haec: "Veniet certo sub tempore iussus
<ivvenc. euang. 3.348> Helias reddens mox omnia debita saeclo.
<ivvenc. euang. 3.349> Sed si quis credit, iam uenerat ante renascens,
<ivvenc. euang. 3.350_350> Ignotum ueluti rabies quem caeca furoris
<ivvenc. euang. 3.351> Demersit leto; mox saeuior altera caedes
<ivvenc. euang. 3.352> En hominis nato trucibus laniatibus instat."
<ivvenc. euang. 3.353> Haec ait et populum repetit montemque relinquit.
<ivvenc. euang. 3.354> Ecce sed inflexis genibus fletuque solutus
<ivvenc. euang. 3.355_355> Vir senior precibus Christum ueneratus adorat:
<ivvenc. euang. 3.356>"Dauidis suboles, hominum lumenque salusque,
<ivvenc. euang. 3.357> Te precor, horribilem nati de corpore morbum
<ivvenc. euang. 3.358> Proturbes, reddasque seni solacia uitae.
<ivvenc. euang. 3.359> Nam cursus lunae natum mihi daemonis arte
<ivvenc. euang. 3.360_360> Torquet et in liquidas deiectum proicit undas,
<ivvenc. euang. 3.361> Aut miserum medio proiectum uoluit(==VOLVIT) in igni.
<ivvenc. euang. 3.362> Nam tua discipuli sectantes iussa frequenter
<ivvenc. euang. 3.363> Conisi nulla in solidum mihi dona dederunt."
<ivvenc. euang. 3.364> Tum Christus magno conmotus corda dolore:
<ivvenc. euang. 3.365_365>"O gens nullius fidei, gens effera semper,
<ivvenc. euang. 3.366> En etiam patiar uobiscum me fore terris?"
<ivvenc. euang. 3.367> Sic ait et puerum mandat perferre parenti
<ivvenc. euang. 3.368> Ante suos uultus. Tum uocis pondere multo
<ivvenc. euang. 3.369> Incubuit mentisque simul conuulsa uenena
<ivvenc. euang. 3.370_370> Daemonis horrendi purgato corde fugauit.
<ivvenc. euang. 3.371> Discipuli rogitant, cur non successerit illis
<ivvenc. euang. 3.372> Eiusdem pueri totiens temptata medella.
<ivvenc. euang. 3.373> Respondit Dominus: "Labat(==LA+BAT) quia pectore uestro
<ivvenc. euang. 3.374> Instabilis fidei nutans per lubrica gressus.
<ivvenc. euang. 3.375_375> Nam si certa foret credendi portio uobis,
<ivvenc. euang. 3.376> Instar quae minimi possit praestare sinapis,
<ivvenc. euang. 3.377> Istius hinc montis possetis uellere uerbo
<ivvenc. euang. 3.378> Inque alias sedes cunctam transuoluere molem.
<ivvenc. euang. 3.379> Nam genus hoc morbi precibus sine fine fidesque
<ivvenc. euang. 3.380_380> Multaque robusti ieiunia pectoris arcent."
<ivvenc. euang. 3.381> Inde Cafarnaum gradiens peruenit ad oras.
<ivvenc. euang. 3.382> Conuenere Petrum, quibus instat cura tributi,
<ivvenc. euang. 3.383> Soluere poscentes solitum pro nomine Christi.
<ivvenc. euang. 3.384> Ille sed ad Petrum conuersus talia fatur:
<ivvenc. euang. 3.385_385>"Dic" inquit "reges quorum dependere natos
<ivvenc. euang. 3.386> Externos propriosne sibi iussere tributa?"
<ivvenc. euang. 3.387> Respondit Petrus: "Alienos soluere certum est."
<ivvenc. euang. 3.388>"Cernis" ait Christus "natum non soluere regis;
<ivvenc. euang. 3.389> Sed ne quem laedam, praeceptum suscipe nostrum:
<ivvenc. euang. 3.390_390> En maris undisoni rupes quae prodit in altum
<ivvenc. euang. 3.391> Scandatur tibi summa, Simon, hamusque profundo
<ivvenc. euang. 3.392> Stamine saetarum conexus praecipitetur.
<ivvenc. euang. 3.393> Haeserit et curuo qui primus acumine piscis,
<ivvenc. euang. 3.394> Huius pandantur scissi penetralia uentris;
<ivvenc. euang. 3.394a_394a> Inuentumque dragmum illius iliis apertis
<ivvenc. euang. 3.394b_394b> Prome et te illum prebe poscentibus nummum
<ivvenc. euang. 3.395_395> Illic inuentum duplex dissolue tributum."
<ivvenc. euang. 3.396> Discipuli post inde rogant, quis maximus alto
<ivvenc. euang. 3.397> In caeli regno meritis pro qualibus esset.
<ivvenc. euang. 3.398> Tum Christus medio puerum consistere coetu
<ivvenc. euang. 3.399> Praecipit et placido doctor sermone profatur:
<ivvenc. euang. 3.400_400>"Quisque cupit celsam caeli conscendere sedem,
<ivvenc. euang. 3.401> Istius en pueri similem se moribus aptet.
<ivvenc. euang. 3.402> Erroris laqueos saeclis increscere certum est,
<ivvenc. euang. 3.403> Sed tamen infelix, per quem generabitur error.
<ivvenc. euang. 3.404> Qui uero e paruis istis deceperit ullum,
<ivvenc. euang. 3.405_405> Si sapiat, nectat saxo sua colla molari
<ivvenc. euang. 3.406> Praecipitemque maris sese iaculetur in undas.
<ivvenc. euang. 3.407> Nec quisquam fastu paruos contempserit istos.
<ivvenc. euang. 3.408> Horum custodes caelesti in sede tuentur
<ivvenc. euang. 3.409> Altithroni uultum genitoris sidera supra.
<ivvenc. euang. 3.410_410> Sed si quis pastor, cui pascua credita tondent
<ivvenc. euang. 3.411> Centum balantes, unam cum forte seorsum
<ivvenc. euang. 3.412> Nescius error habet, quaesitor deserit omnes
<ivvenc. euang. 3.413> Vnius et totis lustrat uestigia siluis,
<ivvenc. euang. 3.414> Illam si magno possit reperire labore;
<ivvenc. euang. 3.415_415> Laetitia inuentae maior tum nascitur agnae,
<ivvenc. euang. 3.416> Quam pro cunctarum numero, quod nulla resedit.
<ivvenc. euang. 3.417> Ex istis paruis genitor sic perdere quemquam
<ivvenc. euang. 3.418> Non patitur gaudetque suis increscere regnis."
<ivvenc. euang. 3.419>"Si fratrem proprium delicto conmaculatum
<ivvenc. euang. 3.420_420> Cernis, secretum mox dictis corripe solus.
<ivvenc. euang. 3.421> Si tua uerborum patiens moderamina laudat,
<ivvenc. euang. 3.422> Labentis mentem frater lucrabere fratris.
<ivvenc. euang. 3.423> Sin tua solius contemnit uerba relinquens,
<ivvenc. euang. 3.424> Tunc alios pariter monitor pia iussa frequentet.
<ivvenc. euang. 3.425_425> Sed si discutiet doctorum frena duorum,
<ivvenc. euang. 3.426> Tunc ad concilium referantur crimina plenum,
<ivvenc. euang. 3.427> Vt populi saltem sanetur pondere uictus.
<ivvenc. euang. 3.428> Sin et multorum contempserit efferus ora,
<ivvenc. euang. 3.429> Sit tibi diuersae multatus nomine gentis.
<ivvenc. euang. 3.430_430> Namque in concilium semper praesentia nostra
<ivvenc. euang. 3.431> Adueniet mediumque duum me stare necesse est,
<ivvenc. euang. 3.432> Siue trium fuerit coetus sub nomine nostro."
<ivvenc. euang. 3.433> Tum Petrus quaerit, quot fratri errata remittat,
<ivvenc. euang. 3.434> Vel septem lapsus hominum si forte liceret.
<ivvenc. euang. 3.435_435> Christus prosequitur: "Non septem crimina tantum,
<ivvenc. euang. 3.436> Sed decuplata super donentur uulnera fratri."
<ivvenc. euang. 3.437>"Nam caeli regnum domini praediuitis aulae
<ivvenc. euang. 3.438> Consimile est, nummi rationem qui sibi poni
<ivvenc. euang. 3.439> Iusserit et seruum debentem multa talenta
<ivvenc. euang. 3.440_440> Praecipit abreptum cum coniuge progenieque
<ivvenc. euang. 3.441> Atque opibus cunctis uenali nomine sisti.
<ivvenc. euang. 3.442> Tum seruus dominum prostrato corpore adorat
<ivvenc. euang. 3.443> Et spondet, spatii sibi si foret ulla facultas,
<ivvenc. euang. 3.444> Omnem nummorum domino dissoluere summam.
<ivvenc. euang. 3.445_445> Conmouit dominum famuli miseratio flentis
<ivvenc. euang. 3.446> Cunctaque trans meritum concessit debita seruo.
<ivvenc. euang. 3.447> Ille sed egrediens conseruum limine in ipso
<ivvenc. euang. 3.448> Nactus constringit; tum debita fortior urget
<ivvenc. euang. 3.449> Persolui precibusque locum truculentus abegit,
<ivvenc. euang. 3.450_450> Carceris et mersum tenebris poenisque premebat.
<ivvenc. euang. 3.451> Quae postquam dominus famulorum noscere uerbis
<ivvenc. euang. 3.452> Incipit, adducto ingessit iustissima seruo
<ivvenc. euang. 3.453> Dicta dolens iramque mouet iussisque seueris
<ivvenc. euang. 3.454> In tormenta ferum detrusit cuncta reuoluens
<ivvenc. euang. 3.455_455> Debita, dum dignis lueret per uincula poenis.
<ivvenc. euang. 3.456> Sic uobis faciet genitor, qui culmina caeli
<ivvenc. euang. 3.457> Possidet, inmites saeuo si pectore fratrum
<ivvenc. euang. 3.458> Peccata orantum dure punire uoletis."
<ivvenc. euang. 3.459> Talia dicta dedit; Galilaeaeque arua reliquit
<ivvenc. euang. 3.460_460> Iudaeamque petit qua pinguia rura silenter
<ivvenc. euang. 3.461> Agmine Iordanes uiridis perrumpit amoeno.
<ivvenc. euang. 3.462> Nec minus in stratis aegros donare salute,
<ivvenc. euang. 3.463> Sublimisque patris concedere munera praestat.
<ivvenc. euang. 3.464> Ecce Pharisaei temptantes quaerere pergunt,
<ivvenc. euang. 3.465_465> Coniugis an liceat reiectum scindere uinclum,
<ivvenc. euang. 3.466> Quicquid erit, laesi tangit quod corda mariti.
<ivvenc. euang. 3.467> Haec ubi percepit, depromit talia Christus:
<ivvenc. euang. 3.468>"Principio Deus in terris par dispare sexu
<ivvenc. euang. 3.469> Constituit iussitque uno de corpore necti
<ivvenc. euang. 3.470_470> Amborumque animas iunctis inolescere membris.
<ivvenc. euang. 3.471> Quod Deus ergo iubet proprio concrescere uerbo,
<ivvenc. euang. 3.472> Inlicitum est hominum foedo secernere luxu.
<ivvenc. euang. 3.473> Moyses(==MO.YSES) praecepit, quod pectora dura uideret,
<ivvenc. euang. 3.474> Scribere discidium, quo saxea corda reuinci
<ivvenc. euang. 3.475_475> Per proprios apices possent sub iudice flamma.
<ivvenc. euang. 3.476> Nam temere exsoluet casti qui iura cubilis
<ivvenc. euang. 3.477> Alteraque illius thalamis sociabitur uxor,
<ivvenc. euang. 3.478> Crimen adulterii populo sub teste subibit."
<ivvenc. euang. 3.479> Discipuli referunt: "Vrget lex ista uirorum
<ivvenc. euang. 3.480_480> Seruitiique premit non aequo pondere partem,
<ivvenc. euang. 3.481> Vt melius fuerit thalamis caruisse perosis."
<ivvenc. euang. 3.482> Respondit Dominus: "Non omnes pondere tanto
<ivvenc. euang. 3.483> Subicient umeros, lectae sunt talia dona
<ivvenc. euang. 3.484> Virtutis. Trino truncantur corpora more,
<ivvenc. euang. 3.485_485> Quae nulla gaudent genitali lege tororum.
<ivvenc. euang. 3.486> Namque alios tales progigni in luminis oras
<ivvenc. euang. 3.487> Conperimus; plerosque hominum uis ferrea sexu
<ivvenc. euang. 3.488> Exuit; atque alios ipsos sibi demere constat
<ivvenc. euang. 3.489> Pro caeli regnis pronum de pectore amorem.
<ivvenc. euang. 3.490_490> Quisque capax fuerit, celsa uirtute capessat,
<ivvenc. euang. 3.491> Quod paucis lectisque Deus uult pandere munus."
<ivvenc. euang. 3.492> Haec ait et pueros, quos gaudens cura parentum
<ivvenc. euang. 3.493> Cum precibus laetis certatim hinc inde ferebat,
<ivvenc. euang. 3.494> Suscipit et plebem sectantum, quod prohiberet,
<ivvenc. euang. 3.495_495> Increpat ac tales adfirmat regna mereri
<ivvenc. euang. 3.496> Aulae caelestis. Sanctas his ordine palmas
<ivvenc. euang. 3.497> Inponit redditque ulnis portare parentum.
<ivvenc. euang. 3.498> Ecce sed e populo iuuenis, cui rura domusque
<ivvenc. euang. 3.499> Et gaza exstabat, rerum possessio fulgens,
<ivvenc. euang. 3.500_500> Accedit Christumque palam submissus adorat:
<ivvenc. euang. 3.501>"O bone praeceptor, dic nunc, quae facta sequamur,
<ivvenc. euang. 3.502> Vt mihi perpetuam liceat conprendere uitam?"
<ivvenc. euang. 3.503> His auctor uitae tum talia reddit Iesus(==IESUS):
<ivvenc. euang. 3.504>"Nunc demum quaeris, ueteri quae lege tenentur?
<ivvenc. euang. 3.505_505> Non hominis perimes uitam, non furta tororum
<ivvenc. euang. 3.506> Inuades, quaestumue alienis noxia rebus
<ivvenc. euang. 3.507> Mens aut dextra leget, non testis falsa loqueris.
<ivvenc. euang. 3.508> Sit genitor genetrixque tuo sublimis honore,
<ivvenc. euang. 3.509> Proximus et frater pro te tibi cedat amore."
<ivvenc. euang. 3.510_510> Ille dehinc: "Istaec semper mihi perpete cura
<ivvenc. euang. 3.511> Obseruata reor, sed ne quid forte relictum
<ivvenc. euang. 3.512> Desit, praesenti liceat me uoce moneri."
<ivvenc. euang. 3.513> Tum Christus fatur: "Nunc si perfecta requiris
<ivvenc. euang. 3.514> Prendere praecelsis meritis fastigia uitae,
<ivvenc. euang. 3.515_515> Omnia, quae proprio retines solus dominatu,
<ivvenc. euang. 3.516> Distrahe et ad miseros confer securus egentes.
<ivvenc. euang. 3.517> Tum thesaurus erit caeli tibi conditus arce
<ivvenc. euang. 3.518> Virtutisque tenax uestigia nostra sequeris."
<ivvenc. euang. 3.519> Haec adolescentis ueniunt ubi dicta per aures,
<ivvenc. euang. 3.520_520> Deiecit uultum tristisque in tecta refugit.
<ivvenc. euang. 3.521> Tum sic discipulis uitae spes unica fatur:
<ivvenc. euang. 3.522>"Difficile est terris adfixos diuite gaza
<ivvenc. euang. 3.523> Auelli caelique leues in regna uenire.
<ivvenc. euang. 3.524> Nam citius tenuis per acus transire foramen
<ivvenc. euang. 3.525_525> Deformis poterunt inmania membra cameli,
<ivvenc. euang. 3.526> Quam queat ut diues caelestia regna uidere."
<ivvenc. euang. 3.527> Talibus attoniti comites stupidique silebant,
<ivvenc. euang. 3.528> Voluentes quae tanta foret sub pectore uirtus
<ivvenc. euang. 3.529> Humano, talem possit quae prendere uitam.
<ivvenc. euang. 3.530_530> Respicit aeternae iustorum gloria uitae
<ivvenc. euang. 3.531> Atque ait: "Haec homini forsan uideantur acerba,
<ivvenc. euang. 3.532> Sed Deus electis facilem praepandit in aethra
<ivvenc. euang. 3.533> Possibilemque uiam, uirtus quam celsa capessat."
<ivvenc. euang. 3.534> Tum Petrus fidei munitus moenibus infit:
<ivvenc. euang. 3.535_535>"Omnia nostrorum proiecta reliquimus olim,
<ivvenc. euang. 3.536> Et tua iussa sequi nobis spes unica restat.
<ivvenc. euang. 3.537> Quid nostris animis superest? Dic, Christe, precamur."
<ivvenc. euang. 3.538> Talibus ad Petrum uerbis respondit Iesus(==IESUS):
<ivvenc. euang. 3.539>"Vos quicumque meum mentis penetralibus altis
<ivvenc. euang. 3.540_540> Credentes seruatis iter, cum sederit alte
<ivvenc. euang. 3.541> Progenies hominis, celso quem cinget honore
<ivvenc. euang. 3.542> Maiestas, bis sex illic pulcherrima uirtus
<ivvenc. euang. 3.543> Constituet uobis sublimi in uertice sedes,
<ivvenc. euang. 3.543a_543a> Bis saeneque tribus uestros sub iure iacebunt
<ivvenc. euang. 3.544> Iudiciumque hominum pariter tractare licebit.
<ivvenc. euang. 3.545_545> Hic quicumque sui linquet generisque domusque
<ivvenc. euang. 3.546> Gazas adfectusque omnes pro nomine nostro,
<ivvenc. euang. 3.547> Centiplicata dehinc capiet uitamque perennem.
<ivvenc. euang. 3.548> Primorum meritum postremi transgredientur,
<ivvenc. euang. 3.549> Vltima praeteriti capient uix praemia primi."
<ivvenc. euang. 3.550_550>"Sedulus ut ruris dominus, cui dulcia fundum
<ivvenc. euang. 3.551> Pinguibus in campis late uineta coronant;
<ivvenc. euang. 3.552> Hic ubi progressus primo cum lumine solis,
<ivvenc. euang. 3.553> Conduxit iuuenum fortissima robora pactus
<ivvenc. euang. 3.554> Vnius in lucis certa mercede laborem,
<ivvenc. euang. 3.555_555> Et sua tum iussit cultu uineta polire.
<ivvenc. euang. 3.556> Ipse sed egrediens, ubi tertia uenerat hora,
<ivvenc. euang. 3.557> Inuenit ecce alios operique adcrescere iussit,
<ivvenc. euang. 3.558> Pro meritis operis promittens praemia digna;
<ivvenc. euang. 3.559> Illi non aliter laeti praecepta sequuntur.
<ivvenc. euang. 3.560_560> Ast ubi sexta dehinc lucis transfluxerat hora,
<ivvenc. euang. 3.561> Haut secus hinc alios iuuenes conducere pergit.
<ivvenc. euang. 3.562> Horaque nona dehinc ubi solis cursibus acta est,
<ivvenc. euang. 3.563> Tunc alios pariter conductos iussit adire.
<ivvenc. euang. 3.564> Vltima labentis restabat portio lucis:
<ivvenc. euang. 3.565_565> Egressus cernit iuuenes causasque requirit,
<ivvenc. euang. 3.566> Cur pigris manibus torperent otia lenta.
<ivvenc. euang. 3.567> Aiunt conductoris quod praecepta fuissent
<ivvenc. euang. 3.568> Nulla sibi. Dominus mox hos insistere ruri
<ivvenc. euang. 3.569> Tunc etiam iussit. Sed uespere protinus orto
<ivvenc. euang. 3.570_570> Praecipit, ut cuncti caperent mercedis honorem
<ivvenc. euang. 3.571> Aequalique omnes portarent praemia nummo.
<ivvenc. euang. 3.572> Tunc manus illa uirum, prima quae luce laborem
<ivvenc. euang. 3.573> Sustulerat factisque diem tolerauerat aequum,
<ivvenc. euang. 3.574> Indignans secum tali cum murmure fatur:
<ivvenc. euang. 3.575_575>"Iniustum est, istis similem nos quaerere nummum,
<ivvenc. euang. 3.576> Vltima quos operis sero coniunxerat hora."
<ivvenc. euang. 3.577> Tum dominus ruris sedato pectore fatur:
<ivvenc. euang. 3.578>"Inlibata tibi mercedis portio saluae
<ivvenc. euang. 3.579> Redditur et pacti seruantur iura fidelis.
<ivvenc. euang. 3.580_580> Istis de nostro liceat concedere tantum,
<ivvenc. euang. 3.581> Extima quos operis glomerauit portio ruri.
<ivvenc. euang. 3.582> Nam multos homines dignatio sancta uocauit,
<ivvenc. euang. 3.583> E quis perminimam dignum est secernere partem.""
<ivvenc. euang. 3.584> Haec ait et Solymos repetit comitesque seorsum
<ivvenc. euang. 3.585_585> Adloquitur solisque iteris regionibus infit:
<ivvenc. euang. 3.586>"Ingredimur gnari truculentaque moenia adimus.
<ivvenc. euang. 3.587> Filius hic hominis prodetur ad ultima mortis,
<ivvenc. euang. 3.588> Scribarum procerumque ferens ludibria membris,
<ivvenc. euang. 3.589> Adfixusque cruci post tertia lumina surget."
<ivvenc. euang. 3.590_590> Hic tum Zebedei coniux submissa rogabat,
<ivvenc. euang. 3.591> Vt Christo medio caeli sublimis in arce
<ivvenc. euang. 3.592> Felices nati dextra laeuaque sederent.
<ivvenc. euang. 3.593> Tum quaerit Christus, calicem si sumere possent,
<ivvenc. euang. 3.594> Quem sibi praeceptis instaret sumere patris.
<ivvenc. euang. 3.595_595> Respondent se posse simul. Tum talia Christus:
<ivvenc. euang. 3.596>"Vos nostrum calicem fas est potare, sed altis
<ivvenc. euang. 3.597> Sedibus aequali mecum considere honore
<ivvenc. euang. 3.598> Non hoc nostra dabit cuiquam pro munere uirtus.
<ivvenc. euang. 3.599> Haec certis genitor sublimia dona reseruat."
<ivvenc. euang. 3.600_600> Exin discipulos dictis pro talibus omnes
<ivvenc. euang. 3.601> Conmotos tali sermonis mulcet honore:
<ivvenc. euang. 3.602>"Gentibus infidis celsa dicione potestas
<ivvenc. euang. 3.603> Inponit quoscumque super dominantur eorum
<ivvenc. euang. 3.604> Exercentque trucem subiectis urbibus iram.
<ivvenc. euang. 3.605_605> Vos inter longe tranquillior aequora uitae
<ivvenc. euang. 3.606> Concordi sternit mitis moderatio pace
<ivvenc. euang. 3.607> Magnus et obsequiis crescit super alta minister.
<ivvenc. euang. 3.608> Nec primus quisquam, nisi cunctis seruiat, unus
<ivvenc. euang. 3.609> Esse potest. Hominis natus sic uestra minister
<ivvenc. euang. 3.610_610> Obsequio solus proprio pia munera gestat,
<ivvenc. euang. 3.610a_610a> Pro multisque animam pretioso sanguine ponit
<ivvenc. euang. 3.611> Et multos redimens pretioso sanguine seruat.
<ivvenc. euang. 3.612> At uos ex minimis opibus transcendere uultis
<ivvenc. euang. 3.613> Et sic e summis lapsi conprenditis imos."
<ivvenc. euang. 3.614>"Si uos quisque uocat cenae conuiuia ponens,
<ivvenc. euang. 3.615_615> Cornibus in summis deuitet ponere membra
<ivvenc. euang. 3.616> Quisque sapit. Veniet forsan si nobilis alter,
<ivvenc. euang. 3.617> Turpiter eximio cogetur cedere cornu,
<ivvenc. euang. 3.618> Quem tumor inflati cordis per summa locarat.
<ivvenc. euang. 3.619> Sin contentus erit mediocria prendere cenae,
<ivvenc. euang. 3.620_620> Inferiorque dehinc si mox conuiua subibit,
<ivvenc. euang. 3.621> Ad potiora pudens transibit strata tororum."
<ivvenc. euang. 3.622> Proxima tum Solymis conscendit culmina montis,
<ivvenc. euang. 3.623> Ordinibus lucent quae glaucicomantis oliuae.
<ivvenc. euang. 3.624> Hinc lectis iussit sectantum discipulorum,
<ivvenc. euang. 3.625_625> Obuia castelli monstrans habitacula, Christus
<ivvenc. euang. 3.626> Inde asinam pariter fetu comitante repertam
<ivvenc. euang. 3.627> Ducere; uel si quis causam disquirere uellet,
<ivvenc. euang. 3.628> Cur sua tam subito quoquam iumenta trahantur,
<ivvenc. euang. 3.629> Dicere tunc, operam dominum sibi sumere uelle.
<ivvenc. euang. 3.630_630> Discipuli celeri conplent praecepta paratu.
<ivvenc. euang. 3.631> Adducunt mollique super uelamine uestis
<ivvenc. euang. 3.632> Insternunt pullum placidum praebentque sedendum.
<ivvenc. euang. 3.633> Hinc ueteris quondam fluxit uox nuntia uatis:
<ivvenc. euang. 3.634>"Ecce uenit placidus tibi rex, quem terga sedentem
<ivvenc. euang. 3.635_635> Praemitis gestant asinae pullique sequentis."
<ivvenc. euang. 3.636> Tunc populi stratas praetexunt uestibus omnes,
<ivvenc. euang. 3.637> Quaque iter est Christo, subnexa fronde coronant.
<ivvenc. euang. 3.638> Proxima tunc alii spoliant palmeta uirore
<ivvenc. euang. 3.639> Conclamantque omnes: "Dauidis origine creto
<ivvenc. euang. 3.640_640> Osanna excelsis sit gloria laeta tropaeis!"
<ivvenc. euang. 3.641> Sic adeo ingreditur Solymorum moenia Christus.
<ivvenc. euang. 3.642> Ingresso occurrit primo sub limine templi
<ivvenc. euang. 3.643> Cruribus atque oculis certatim debile uulgus.
<ivvenc. euang. 3.644> Quos ubi tam subito gressu uisuque uigentes
<ivvenc. euang. 3.645_645> Cuncta sacerdotum cognouit factio mirans
<ivvenc. euang. 3.646> Et pueros templi conplentes tecta clamore:
<ivvenc. euang. 3.647> Osanna egregia Dauidis stirpe creato,
<ivvenc. euang. 3.648> Ipsum percontant cuncti, quae causa clamoris(==CLA-MORIS)
<ivvenc. euang. 3.649> Inpubem tantum tollat per gaudia plebem.
<ivvenc. euang. 3.650_650> Christus ad haec: "Legis sanctae uos scripta tenere
<ivvenc. euang. 3.651> Creditur, infantum quae dicit ab ore uenire
<ivvenc. euang. 3.652> Lactantum et linguis iusti consurgere laudem."
<ivvenc. euang. 3.653> Haec ait ingratam linquens cum ciuibus urbem
<ivvenc. euang. 3.654> Bethaniamque petit, rediensque in margine cernit
<ivvenc. euang. 3.655_655> Stratae tendentem diffusa umbracula ficum.
<ivvenc. euang. 3.656> Illic forte cibi pertemptans corda uoluntas
<ivvenc. euang. 3.657> Arboris adtrectat ramos, sed nulla facultas
<ivvenc. euang. 3.658> Pomorum sterili frondis concreuerat umbrae.
<ivvenc. euang. 3.659> Olli Christus ait: "Non sit tibi fructibus umquam
<ivvenc. euang. 3.660_660> Copia promendis." Tum protinus aruit arbor.
<ivvenc. euang. 3.661> Discipuli celerem mirantur in arbore mortem.
<ivvenc. euang. 3.662> Sed Christus stupidis adsistens talia fatur:
<ivvenc. euang. 3.663>"Nunc ligni istius nostro stupuistis honore,
<ivvenc. euang. 3.664> Desisse ad uires terrenos ducere sucos.
<ivvenc. euang. 3.665_665> Sed ueris uerbis iterumque iterumque monebo:
<ivvenc. euang. 3.666> Namque fides si certa animi consistet in arce
<ivvenc. euang. 3.667> Nec dubiis nutans uitiis tremebunda iacebit,
<ivvenc. euang. 3.668> Arboris istius uobis substantia cedet.
<ivvenc. euang. 3.669> Nec tantum istius, sed montis celsa reuelli
<ivvenc. euang. 3.670_670> Credentum uerbo poterunt undisque profundi
<ivvenc. euang. 3.671> Cum siluis pariter saxisque ferisque recondi.
<ivvenc. euang. 3.672> Et quaecumque fides robusto pectore poscet,
<ivvenc. euang. 3.673> Credentum semper digna uirtute tenebit."
<ivvenc. euang. 3.674> Haec ubi dicta dedit, templi se moenibus infert.
<ivvenc. euang. 3.675_675> Confestim proceres populi miracula rerum
<ivvenc. euang. 3.676> Collecti inquirunt, uirtus quae tanta dedisset.
<ivvenc. euang. 3.677> Ollis Christus ait: "Quaerentibus omnia uobis
<ivvenc. euang. 3.678> Dicere iam facile est, si nobis uestra uicissim
<ivvenc. euang. 3.679> Percontata prius paucis sententia soluat.
<ivvenc. euang. 3.680_680> Nuper Iohannes, puro qui gurgite lauit
<ivvenc. euang. 3.681> Sordentis populi maculas, diuina potestas
<ivvenc. euang. 3.682> An hominis potius uobis fallacia uisa est?"
<ivvenc. euang. 3.683> Haec ait ancipiti uerborum pondere claudens
<ivvenc. euang. 3.684> Captantum procerum mentem; nam magna profetam
<ivvenc. euang. 3.685_685> Plebis Iohannem ueneratio suscipiebat,
<ivvenc. euang. 3.686> Nec poterant eius fallacem dicere uitam.
<ivvenc. euang. 3.686a_686a> Humanoque ortu trepidant baptisma fateri
<ivvenc. euang. 3.686b_686b> Aetherio quodsi loquerentur fonte uenire
<ivvenc. euang. 3.686c_686c> Cur non caperent traherent confessio culpam
<ivvenc. euang. 3.686d_686d> Se nescire...
<ivvenc. euang. 3.687> Rursum sublimem dixissent esse profetam,
<ivvenc. euang. 3.688> Occidisse illum traheret confessio culpam.
<ivvenc. euang. 3.689> Se nescire tamen respondit factio fallax.
<ivvenc. euang. 3.690_690> Tum Christus: "Non est iniustum claudere uocem,
<ivvenc. euang. 3.691> Cum mihi claudantur procerum responsa superba."
<ivvenc. euang. 3.692>"Nam geminae prolis genitor maioris in aures
<ivvenc. euang. 3.693> Talia dicta dedit: "Vitis mihi portio maior
<ivvenc. euang. 3.694> Semiputata iacet. Sed perge et robore forti
<ivvenc. euang. 3.695_695> Nunc scrobibus nunc falce premens uineta retunde."
<ivvenc. euang. 3.696> Tum iuuenis sese tam sordida dicta laboris
<ivvenc. euang. 3.697> Nolle pati memorat. Post omnia iussa parentis
<ivvenc. euang. 3.698> Exsequitur damnansque sibi responsa coercet.
<ivvenc. euang. 3.699> Post alium natum simili sermone iubebat
<ivvenc. euang. 3.700_700> Ad uineta sui dependere iussa laboris.
<ivvenc. euang. 3.701> Adnuit his iuuenis nec dictis facta repensat.
<ivvenc. euang. 3.702> Dicite, quis potius genitoris iussa sequatur?"
<ivvenc. euang. 3.703> Olli conlaudant responsum posterioris.
<ivvenc. euang. 3.704> Prosequitur Christus: "Nunc uera aduertite dicta.
<ivvenc. euang. 3.705_705> Iam magis hinc caeli sedem conprendere possunt
<ivvenc. euang. 3.706> Corporis e uitiis quaerentes sordida lucra,
<ivvenc. euang. 3.707> Quam uestrum quisquam. Vobis nam uenerat ante
<ivvenc. euang. 3.708> Iustus Iohannes, sed non est credere uestrum.
<ivvenc. euang. 3.709> Namque fidem potius meretricum pectora certam
<ivvenc. euang. 3.710_710> Hauserunt sordesque animi posuere pudendas.
<ivvenc. euang. 3.711> At uos tantorum scelerum nil paenitet umquam."
<ivvenc. euang. 3.712>"Sic quidam diues, cui iugera multa nitentis
<ivvenc. euang. 3.713> Vineti saepes circum densata coercet,
<ivvenc. euang. 3.714> In medio turrem prelumque et dolia fecit
<ivvenc. euang. 3.715_715> Cultoresque dedit fructusque locauit habendos,
<ivvenc. euang. 3.716> Inpositam statuens mercedis soluere legem.
<ivvenc. euang. 3.717> Tum longinqua petit, sed fructus tempore certo
<ivvenc. euang. 3.718> Actores famulos mittit, quis portio salua
<ivvenc. euang. 3.719> Cultorum certa ruris mercede daretur.
<ivvenc. euang. 3.720_720> Ecce colonorum rabies hos uerbere saeuo,
<ivvenc. euang. 3.721> Ast alios lapidum proterrent undique telis;
<ivvenc. euang. 3.722> Denique letali prosternunt uulnere multos.
<ivvenc. euang. 3.723> Tum dominus ruris plures incedere seruos
<ivvenc. euang. 3.724> Praecipit et rursum mercedis pacta reposcit;
<ivvenc. euang. 3.725_725> Maior at in plures audax iniuria surgit.
<ivvenc. euang. 3.726> Vltima iam domino natum dimittere mens est,
<ivvenc. euang. 3.727> Quod subolem partemque sui uis digna pudoris
<ivvenc. euang. 3.728> Cultorum cordi uenerandam posceret esse.
<ivvenc. euang. 3.729> Sed contra illorum iam mens maculata cruore
<ivvenc. euang. 3.730_730> Progenie extincta domini sibi post dominatum
<ivvenc. euang. 3.731> Cedere credentum, crudeli uulnere fixum
<ivvenc. euang. 3.732> Obtruncant iaciuntque foras trans saepta cadauer.
<ivvenc. euang. 3.733> Post haec iam dominus ueniet poenasque reposcet
<ivvenc. euang. 3.734> Tantorum scelerum. Sed uobis tradita quondam
<ivvenc. euang. 3.735_735> Fulgentis regni sedes translata feretur
<ivvenc. euang. 3.736> Ad placidam gentem, possit quae reddere fructus."
<ivvenc. euang. 3.737>"Vt rex, qui nato thalamorum uincula nectens
<ivvenc. euang. 3.738> Praecipit, ut proceres conuiuia laeta frequentent,
<ivvenc. euang. 3.739> Accitos famulis uoti regalis honorem
<ivvenc. euang. 3.740_740> Concelebrare simul; cuncti sed adire recusant
<ivvenc. euang. 3.741> Regales thalamos, regalis pocula mensae.
<ivvenc. euang. 3.742> Post alios mittit, sese largissima cuncta
<ivvenc. euang. 3.743> Magnificasque dapes, conuiuia laeta parasse.
<ivvenc. euang. 3.744> Illi neglectis opibus diuersa petebant.
<ivvenc. euang. 3.745_745> Hic aedes proprias, hic ruris tecta propinqui,
<ivvenc. euang. 3.746> Ast alius merces potius ac lucra reuisit.
<ivvenc. euang. 3.747> Multi praeterea missos, qui ad laeta uocarent,
<ivvenc. euang. 3.748> Insontes famulos rapiunt et corpora ferro
<ivvenc. euang. 3.749> In mortem cruciant. Tum rex ubi conperit acta,
<ivvenc. euang. 3.750_750> Milibus armatis ciues cum moenibus ipsis
<ivvenc. euang. 3.751> Subruit, effusi famulorum sanguinis ultor.
<ivvenc. euang. 3.752> Tunc seruis fatur: "Nunc festa iugalia cenae,
<ivvenc. euang. 3.753> Praelargis opibus quaecumque instruximus illi,
<ivvenc. euang. 3.754> Contempsere meis proceres contingere mensis.
<ivvenc. euang. 3.755_755> Ite igitur propere per publica saepta uiarum,
<ivvenc. euang. 3.756> Et quoscumque illic casus glomerauerit, omnes
<ivvenc. euang. 3.757> Huc laetis nati thalamis adhibete uocantes."
<ivvenc. euang. 3.758> Progressi famuli per compita cuncta uiarum
<ivvenc. euang. 3.759> Inuentos duxere simul. Iam denique cunctae
<ivvenc. euang. 3.760_760> Conplentur mensae mixtae sine nomine plebis.
<ivvenc. euang. 3.761> Hic iusti iniustique simul cubuere uocati.
<ivvenc. euang. 3.762> At rex ingressus conuiuia laeta reuisit.
<ivvenc. euang. 3.763> Hic uidet indutum pollutae uestis amictu,
<ivvenc. euang. 3.764> Laetitiis thalami fuerat cui dissona lingua.
<ivvenc. euang. 3.765_765> Isque ubi regalis sermonis pondere causas
<ivvenc. euang. 3.766> Reddere pro uestis maculis et labe iubetur,
<ivvenc. euang. 3.767> Oppresso tacuit non puri pectoris ore.
<ivvenc. euang. 3.768> Et tum conuersus famulis rex praecipit illum
<ivvenc. euang. 3.769> Conexis manibus pedibusque et corpore toto
<ivvenc. euang. 3.770_770> In tenebras raptum mox praecipitare profundas.
<ivvenc. euang. 3.771> Illic stridor erit uasti sine fine doloris,
<ivvenc. euang. 3.772> Et semper fletus. Multis nam saepe uocatis
<ivvenc. euang. 3.773> Paucorum felix hominum selectio fiet."
<ivvenc. euang. 4.1> Talia dicentem confestim factio frendens
<ivvenc. euang. 4.2> Temptare adgreditur uerbis cum fraude malignis:
<ivvenc. euang. 4.3>"Certum est, ueridicum te nunc uenisse magistrum,
<ivvenc. euang. 4.4> Nec quemquam metuens Domini uestigia seruas.
<ivvenc. euang. 4.5_5> Dic ergo, an liceat nostrae dissoluere genti
<ivvenc. euang. 4.6> Caesaris urgentis semper sub lege tributum?"
<ivvenc. euang. 4.7> Ille sed inspiciens saeui penetralia cordis:
<ivvenc. euang. 4.8>"Cur temptatis, ait, nunc me concludere uerbis,
<ivvenc. euang. 4.9> Fallaces? Mentis prodit fallacia fructum.
<ivvenc. euang. 4.10_10> Inspicite in nummum sculptique nomismatis aera,
<ivvenc. euang. 4.11> Caesaris expressum facile est ubi cernere uultum.
<ivvenc. euang. 4.12> Soluite nunc illi propria sub lege tributum,
<ivvenc. euang. 4.13> Atque Deo proprium legis seruemus honorem."
<ivvenc. euang. 4.14> Post Sadducaei hinc inde latratibus urgent:
<ivvenc. euang. 4.15_15>"Moysea(==MO.YSEA), qui legum posuit praecepta, iubere,
<ivvenc. euang. 4.16> Si quis conubium properata morte relinquet,
<ivvenc. euang. 4.17> Pignoribus mediis nondum de germine cretis,
<ivvenc. euang. 4.18> Huius germano rursus sociabile uinclum
<ivvenc. euang. 4.19> Deberi, generis pereat ne portio lapsi.
<ivvenc. euang. 4.20_20> Finibus in nostris septem germana fuerunt
<ivvenc. euang. 4.21> Corpora; sed maior primus mox uincula nuptae
<ivvenc. euang. 4.22> Sumpsit, praeceleri cecidit sub acumine mortis
<ivvenc. euang. 4.23> Post alius frater thalamis sine fructibus isdem
<ivvenc. euang. 4.24> Concidit et cuncti iacuere ex ordine fratres
<ivvenc. euang. 4.25_25> Vnius et cunctos fletus gemuere maritae;
<ivvenc. euang. 4.26> Post ipsam rapuit gelidae inclementia mortis.
<ivvenc. euang. 4.27> Si uenient igitur cuncti sub limina uitae,
<ivvenc. euang. 4.28> Cuius conubiis mulier reddenda resurget?"
<ivvenc. euang. 4.29> Ollis Christus ait: "Errori obnoxia prauo
<ivvenc. euang. 4.30_30> Legibus et iussis Domini mens dura resistit.
<ivvenc. euang. 4.30a_30a> Legibus et uirtute dei mens decolor exit.
<ivvenc. euang. 4.31> Namque secunda dehinc laetae reparatio uitae
<ivvenc. euang. 4.32> Non thalamos nouit, non terrae gaudia uana,
<ivvenc. euang. 4.33> Sed similes leuibus genitoris iuxta ministris
<ivvenc. euang. 4.34> Constituet regni uirtus sublimis in aula.
<ivvenc. euang. 4.35_35> Nec Deus illorum dominum se ponere mauult,
<ivvenc. euang. 4.36> Qui tetram proni meruerunt sumere mortem,
<ivvenc. euang. 4.37> Sed potius uitae possunt qui prendere lucem."
<ivvenc. euang. 4.38> Ecce alii rogitant, quae sint firmissima legis.
<ivvenc. euang. 4.39> Ille indefessus nulli responsa negabat:
<ivvenc. euang. 4.40_40>"Sublimem caeli Dominum deuotio cordis
<ivvenc. euang. 4.41> Diligat; est istaec uirtus firmissima legis.
<ivvenc. euang. 4.42> Consimile est isti: Magno teneantur amore
<ivvenc. euang. 4.43> Ad ius fraternum iustae penetralia mentis;
<ivvenc. euang. 4.44> His etenim geminis dependent omnia iussis.
<ivvenc. euang. 4.45_45> Sed uobis cuius suboles uentura uidetur
<ivvenc. euang. 4.46> Christus, quem cuncti spondent in saecla profetae?"
<ivvenc. euang. 4.47> Respondent, illum Dauidis germine nasci.
<ivvenc. euang. 4.48> Prosequitur Christus: "Cur illum dicere Dauid
<ivvenc. euang. 4.49> Diuino flatu scriptum est Dominumque Deumque,
<ivvenc. euang. 4.50_50> Quod proprium patrem non aequum est dicere nato?"
<ivvenc. euang. 4.51> Talia saluator; cuncti obstipuere silentes.
<ivvenc. euang. 4.52> Ille sed accita credentum plebe profatur:
<ivvenc. euang. 4.53>"Adspicite scribas sublimi sede superbos.
<ivvenc. euang. 4.54> Hi quaecumque docent, iustum est conprendere cordis
<ivvenc. euang. 4.55_55> Obsequio, maculas ipsorum temnite uitae.
<ivvenc. euang. 4.56> Abrupta inponunt umeris nam pondera uestris,
<ivvenc. euang. 4.57> Ipsi quae digito saltem contingere nolunt.
<ivvenc. euang. 4.58> Adcubito primo cenae fastuque superbo
<ivvenc. euang. 4.59> Atque salutantum uano tolluntur honore,
<ivvenc. euang. 4.60_60> Et nomen sublime uolunt gestare magistri.
<ivvenc. euang. 4.61> Sed uos noluerim praecelsi nominis arcem
<ivvenc. euang. 4.62> Adfectare, tamen uobis est una magistri
<ivvenc. euang. 4.63> Inposita aeternum caeli de lege potestas,
<ivvenc. euang. 4.64> Vos eadem fratrum parili coniunxit amore.
<ivvenc. euang. 4.65_65> Vnus item pater est, caeli qui in culmine regnat.
<ivvenc. euang. 4.66> In uobis si quis sublimia colla leuabit,
<ivvenc. euang. 4.67> Decidet et barathri mergetur ad ultima caeno;
<ivvenc. euang. 4.68> Ast humilis claram conscendet liber in aethram.
<ivvenc. euang. 4.69> Deflendi semper scribae et lacrimabilis aeui
<ivvenc. euang. 4.70_70> Caeca Pharisaeae cunctis fallacia plebis.
<ivvenc. euang. 4.71> Nam uobis itiner clausum quia iure negatur,
<ivvenc. euang. 4.72> Non sinitis quemquam penetrare per ardua lucis
<ivvenc. euang. 4.73> Et cunctos trahitis saeuae ad consortia flammae.
<ivvenc. euang. 4.74> Vos similes dicam tectis splendore sepulchris,
<ivvenc. euang. 4.75_75> Quis facies nitida est, internaque turpia bustis.
<ivvenc. euang. 4.76> Sic uox uelatur iustas sub imagine uitae
<ivvenc. euang. 4.77> Atque aditis mentis celantur sordida corda."
<ivvenc. euang. 4.78>"O Solymi, Solymi, ferro qui saepe profetas
<ivvenc. euang. 4.79> Ad uestram missos uitam sine fine necastis,
<ivvenc. euang. 4.80_80> Quam uolui(==VOLUI) uestram gentem populumque tueri,
<ivvenc. euang. 4.81> Ales uti dulces solita est sub corpore pullos
<ivvenc. euang. 4.82> Obice pinnarum circumconplexa fouere!
<ivvenc. euang. 4.83> Sed uobis semper caelestia munera sordent.
<ivvenc. euang. 4.84> Deseritur iam nunc domus haec uastanda ruinis,
<ivvenc. euang. 4.85_85> Nec nostrum uobis fas ultra est cernere uultum."
<ivvenc. euang. 4.86> Egreditur templo, cuius praecelsa notantes
<ivvenc. euang. 4.87> Moenia discipulos tali sermone docebat:
<ivvenc. euang. 4.88>"Haec operum uobis miracula digna uidentur
<ivvenc. euang. 4.89> Obtutu stupido; ueris sed discite dictis,
<ivvenc. euang. 4.90_90> Quod mox cuncta solo passim disiecta iacebunt."
<ivvenc. euang. 4.91> Haec ad Oliueti dicens peruenerat arcem.
<ivvenc. euang. 4.92> Discipuli solum postquam uidere, rogabant,
<ivvenc. euang. 4.93> Vt sibi uenturi tempus distingueret aeui,
<ivvenc. euang. 4.94> Promissa ipsius quem poscant prendere finem,
<ivvenc. euang. 4.95_95> Eius et aduentus terrae consumeret orbem.
<ivvenc. euang. 4.96> Quaerentum uerbis respondit talia Christus:
<ivvenc. euang. 4.97>"Obseruate dolum, falso ne nomine capta
<ivvenc. euang. 4.98> Credulitas laqueis errantum praecipitetur.
<ivvenc. euang. 4.99> Discurrent cunctis bellorum incendia terris;
<ivvenc. euang. 4.100_100> Sed uos praeualido consistite robore cordis,
<ivvenc. euang. 4.101> Ne mens accepto iaceat turbata tumultu,
<ivvenc. euang. 4.102> Non etenim prima inponent mox proelia finem,
<ivvenc. euang. 4.103> Gentibus et gentes et regibus obuia reges
<ivvenc. euang. 4.104> Signa ferent, nec morbi tunc corrumpere tractum
<ivvenc. euang. 4.105_105> Aeris aut pestes prosternere corpora parcent.
<ivvenc. euang. 4.106> Fixa etiam solido per inania pondere tellus
<ivvenc. euang. 4.107> Per diuersa loci motu quassante tremiscet.
<ivvenc. euang. 4.108> Haec in primitiis temptamina parua manebunt.
<ivvenc. euang. 4.109> Prodentur multi uestrum letoque dabuntur,
<ivvenc. euang. 4.110_110> Proque meo uobis incumbere nomine gentes
<ivvenc. euang. 4.111> Tormentis poenisque feris odiisque necesse est.
<ivvenc. euang. 4.112> Liuor erit terris, erroribus omnia plena
<ivvenc. euang. 4.113> Et falsi surgent populorum labe profetae.
<ivvenc. euang. 4.114> Haec inter si quis protectum a uulnere pectus
<ivvenc. euang. 4.115_115> Ad finem seruare queat, sublimia lucis
<ivvenc. euang. 4.116> Aeternis uitae sertis redimitus adibit.
<ivvenc. euang. 4.117> Regnorum caeli celebratio peruolitabit
<ivvenc. euang. 4.118> In cunctas terrae metas; gens omnis habebit
<ivvenc. euang. 4.119> Testem lucifluo sancti sermone salutis.
<ivvenc. euang. 4.120_120> Et tunc finis erit currentia saecula soluens.
<ivvenc. euang. 4.121> Adueniet iam tum tristis defletio terris,
<ivvenc. euang. 4.122> Quae Danihelis habet iussam uerissima uocem;
<ivvenc. euang. 4.123> Haec dignus tantum poterit cognoscere lector.
<ivvenc. euang. 4.124> Iudaei longe fugient montesque capessent,
<ivvenc. euang. 4.125_125> Nec quisquam domibus repetat sustollere secum,
<ivvenc. euang. 4.126> Quae fuga consociet uestemue aut mobile quicquam.
<ivvenc. euang. 4.127> Deflendae iam sunt uteri cum pondere matres
<ivvenc. euang. 4.128> Et miseros fetus dulci quae lacte rigabunt.
<ivvenc. euang. 4.129> Poscite iam precibus, tristis ne frigore brumae
<ivvenc. euang. 4.130_130> Adueniat fuga uestra tamen, neu sabbata festa
<ivvenc. euang. 4.131> Anceps praecipiti turbet trepidatio cursu;
<ivvenc. euang. 4.132> Nam cunctis uenient saeuissima pondera terris.
<ivvenc. euang. 4.133> Tale malum non saecla prius nec postera norunt.
<ivvenc. euang. 4.134> Et ni sublimis genitor decerpere tempus
<ivvenc. euang. 4.135_135> Et numerum miserans uellet breuiare dierum,
<ivvenc. euang. 4.136> Nulla dehinc trepidae superarent corpora uitae.
<ivvenc. euang. 4.137> Sed propter lectos ueniet miseratio iustos.
<ivvenc. euang. 4.138> Nomine fallentes Christi falsique profetae
<ivvenc. euang. 4.139> Exsurgent terris et monstra potentia fingent,
<ivvenc. euang. 4.140_140> Quae forsan lectos capient miracula iustos.
<ivvenc. euang. 4.141> En praedicta patent instantia saecula uobis.
<ivvenc. euang. 4.142> Desertis si quis Christum peragrare loquetur
<ivvenc. euang. 4.143> Occultisue procul penetralibus esse repostum,
<ivvenc. euang. 4.144> Longe credulitas absit uanissima uobis.
<ivvenc. euang. 4.145_145> Sicut enim fulgur caelum transcurrit apertum
<ivvenc. euang. 4.146> Et cerni facile est cunctis orientis ab oris
<ivvenc. euang. 4.147> Vsque sub occiduum caeli uergentis in orbem,
<ivvenc. euang. 4.148> Sic rapido aduentu clarebunt lumina Christi.
<ivvenc. euang. 4.149> Abscondet furuis rutilos umbris radios sol,
<ivvenc. euang. 4.150_150> Amittet cursum lunaris gratia lucis
<ivvenc. euang. 4.151> Ignicomaeque ruent stellae caelumque relinquent.
<ivvenc. euang. 4.152> Omnis item uirtus caeli conmota superni
<ivvenc. euang. 4.153> Signa dabit, proles hominis quis uertice caeli
<ivvenc. euang. 4.154> Clareat; omnigenasque tribus defletio iugis
<ivvenc. euang. 4.155_155> Vrgebit, ueniet cum nubibus ignicoloris
<ivvenc. euang. 4.156> Maiestate potens hominis per sidera natus.
<ivvenc. euang. 4.157> Tum tuba terrifico stridens clangore uocatos
<ivvenc. euang. 4.158> Iustos quadrifido mundi glomerabit ab axe.
<ivvenc. euang. 4.159> Praeteriet neque enim praesens generatio saecli,
<ivvenc. euang. 4.160_160> Donec cuncta sequens claudat sibi debita finis.
<ivvenc. euang. 4.161> Haec tellus caelumque super soluentur in ignes,
<ivvenc. euang. 4.162> Sed mea non umquam soluentur ab ordine dicta.
<ivvenc. euang. 4.163> Quis fuat ille dies nescire est omnibus aequum,
<ivvenc. euang. 4.164> Ni soli rerum Domino, qui sidera torquet.
<ivvenc. euang. 4.165_165> Vt quondam terras undae inuoluere furentes
<ivvenc. euang. 4.166> Et diuersa sibi tractantes munia cunctos
<ivvenc. euang. 4.167> Diluuii rapuit subito uiolentia tractu,
<ivvenc. euang. 4.168> Sic subitus flammas uoluens descendet ab aethra
<ivvenc. euang. 4.169> Aduentus noster; nec cunctos ille sub una
<ivvenc. euang. 4.170_170> Condicione premet. Nam tunc ubi iugera laeta
<ivvenc. euang. 4.171> Infindent duo depresso sub uomere sulcis,
<ivvenc. euang. 4.172> Vnus correpto tolletur corpore arator,
<ivvenc. euang. 4.173> Ignarusque alius uasto linquetur in agro.
<ivvenc. euang. 4.174> Vno quin etiam recubantes stramine lecti
<ivvenc. euang. 4.175_175> Dispar iudicium diuersa sorte subibunt.
<ivvenc. euang. 4.176> Vnus enim socium quaeret per strata relictus.
<ivvenc. euang. 4.177> Idcirco famuli uigilent, quia nescius illis
<ivvenc. euang. 4.178> Aduentus Domini subita discendet in hora.
<ivvenc. euang. 4.179> Si sciret certum furis insistere tempus
<ivvenc. euang. 4.180_180> Quisque domus custos, uigilaret et obuia ferret
<ivvenc. euang. 4.181> Arma procul, ruptas ne quis penetraret in aedes.
<ivvenc. euang. 4.182> Sed uos intentis animis adsistite semper,
<ivvenc. euang. 4.183> Namque repentinus uobis subitusque recurret
<ivvenc. euang. 4.184> Filius huc hominis iustis sua praemia seruans.
<ivvenc. euang. 4.185_185> Ille fidelis erit seruus, cui credere cuncta
<ivvenc. euang. 4.186> Aedes et famulos uoluit(==VOLUIT) per longa profectus
<ivvenc. euang. 4.187> Vir pater ipse domus: sapiens nimiumque beatus,
<ivvenc. euang. 4.188> Quem ueniens Dominus seruantem iussa uidebit.
<ivvenc. euang. 4.189> Illum maiori famulum redimibit honore.
<ivvenc. euang. 4.190_190> Ast ille infelix, qui sordida luxuriatus
<ivvenc. euang. 4.191> Tardantem contemnet herum, famulosque fatigans
<ivvenc. euang. 4.192> Verberibus segnique indulgens ebrietati
<ivvenc. euang. 4.193> Luxuriosorum conuiuia concelebrarit;
<ivvenc. euang. 4.194> Adueniet dominus seruumque incauta furentem
<ivvenc. euang. 4.195_195> Praecipitem dignis poenarum cladibus abdet.
<ivvenc. euang. 4.196> Illum perpetuus fletus stridorque manebit."
<ivvenc. euang. 4.197>"Conferri possunt caelestia regna puellis
<ivvenc. euang. 4.198> Bis quinis, pars est quarum sapientior una,
<ivvenc. euang. 4.199> Altera praestupido pars est stolidissima corde.
<ivvenc. euang. 4.200_200> Occurrere illae uotis sponsalibus omnes
<ivvenc. euang. 4.201> Ornatu adcinctae taedarum flammicomantum.
<ivvenc. euang. 4.202> Sed sapiens pars illa, sibi quo lumina flammae
<ivvenc. euang. 4.203> Susciperet, portare simul curabat oliuum.
<ivvenc. euang. 4.204> Stultarum uero non est prudentia talis.
<ivvenc. euang. 4.205_205> Cumque moraretur sponsus, tum membra sopore
<ivvenc. euang. 4.206> Soluuntur cunctae per compita lata uiarum.
<ivvenc. euang. 4.207> Iam noctis medio clamor crebrescere magnus
<ivvenc. euang. 4.208> Exoritur, laetoque dehinc occurrere uoto
<ivvenc. euang. 4.209> Admonuit taedisque uias ornare coruscis.
<ivvenc. euang. 4.210_210> Surgere uirginibus properatum, et lumina taedis
<ivvenc. euang. 4.211> Instruere et flammas pingui conponere oliuo.
<ivvenc. euang. 4.212> Tum stolidae rogitant olei sibi cedere partem,
<ivvenc. euang. 4.213> Prudentes secum quod tunc gestare uidebant.
<ivvenc. euang. 4.214> Sed quoniam sapiens pauitat chorus, omnibus aeque
<ivvenc. euang. 4.215_215> Ne desint clarae nutrimina pinguia flammae,
<ivvenc. euang. 4.216> Ex paruo aequalis si detur portio cunctis,
<ivvenc. euang. 4.217> Tum pergunt stultae, ut liquidum mercentur oliuum.
<ivvenc. euang. 4.218> Dum pergunt, laetae transcurrunt omnia pompae
<ivvenc. euang. 4.219> Et sponso tantum comitatur factio prudens.
<ivvenc. euang. 4.220_220> Adueniunt brutae sero post tempore segnes
<ivvenc. euang. 4.221> Et sponsi pulsare fores et limina clausa
<ivvenc. euang. 4.222> Nequiquam ingeminant precibusque ingrata frequentant,
<ivvenc. euang. 4.223> Vt liceat miseris penetrare in limina laeta.
<ivvenc. euang. 4.224> Illas non comitum sponsi cognoscere quisquam
<ivvenc. euang. 4.225_225> Non ipse sponsus uoluit(==VOLUIT). Vigilate timentes,
<ivvenc. euang. 4.226> Aduentus uobis quia non est certior hora."
<ivvenc. euang. 4.227>"Sicut enim, longas cui contigit ire profecto
<ivvenc. euang. 4.228> In terras, credens seruis tractanda talenta
<ivvenc. euang. 4.229> Vni quinque dedit, duo cepit et alter habenda,
<ivvenc. euang. 4.230_230> Tertius unius curam tractare talenti
<ivvenc. euang. 4.231> Suscepit, uires quoniam diuersa merentur.
<ivvenc. euang. 4.232> Sed maior quis est concredita portio nummi,
<ivvenc. euang. 4.233> Certatim duplis auxerunt incrementis.
<ivvenc. euang. 4.234> Ille sed, unius cui credita cura talenti,
<ivvenc. euang. 4.235_235> Telluri infodiens seruat sine fructibus aera.
<ivvenc. euang. 4.236> Iamque aderat praesens dominus: tum primus et alter
<ivvenc. euang. 4.237> Se geminasse illi pariter concredita monstrant.
<ivvenc. euang. 4.238> Illos laudat herus potioraque credere tantae
<ivvenc. euang. 4.239> Promittit fidei. Sed tertius ille refodit
<ivvenc. euang. 4.240_240> Et domino reddit tali cum uoce talentum:
<ivvenc. euang. 4.241> Quod scirem domino memet seruire seuero,
<ivvenc. euang. 4.242> Qui meteres segetes alieno semine cretas,
<ivvenc. euang. 4.243> Extimui, argentumque tuum concredere terrae
<ivvenc. euang. 4.244> Malui, quod saluum semper tibi reddere possem.
<ivvenc. euang. 4.245_245> Tum dominus famulo respondens talibus infit:
<ivvenc. euang. 4.246> Si nescire meos auderes dicere mores,
<ivvenc. euang. 4.247> Nequitiae tantae ueniam concedere possem.
<ivvenc. euang. 4.248> Hoc etiam gnarum potius praestare decebat,
<ivvenc. euang. 4.249> Vt fructum nobis tractata pecunia ferret.
<ivvenc. euang. 4.250_250> Quapropter segni tollatur portio nostri
<ivvenc. euang. 4.251> Prudentique dehinc detur possessio maior,
<ivvenc. euang. 4.252> Quem duplis cumulasse lucris mea quinque talenta
<ivvenc. euang. 4.253> Inueni. Namque est certum, potiora mereri,
<ivvenc. euang. 4.254> Quis res uberior cumulatae sortis abundat.
<ivvenc. euang. 4.255_255> At cui parua subest segni substantia corde,
<ivvenc. euang. 4.256> Id minimum penitus iuste tolletur ab illo,
<ivvenc. euang. 4.257> Vt nequam seruus tenebras dimersus ad imas
<ivvenc. euang. 4.258> Perpetuos fletus poenae stridore frequentet."
<ivvenc. euang. 4.259>"En hominis natus ueniet patrisque ministris
<ivvenc. euang. 4.260_260> Stipatus celsa iudex in sede sedebit.
<ivvenc. euang. 4.261> Tum gentes cunctae diuersis partibus orbis
<ivvenc. euang. 4.262> Conuenient iustosque omnes de labe malorum
<ivvenc. euang. 4.263> Secernet dextraque libens in parte locabit,
<ivvenc. euang. 4.264> At prauos laeua despectos parte relinquet;
<ivvenc. euang. 4.265_265> Vt pastor pecoris discernit pascua mixti,
<ivvenc. euang. 4.266> Lanigeris dextri permittens mollia prati
<ivvenc. euang. 4.267> At laeuos hirtis dumos tondere capellis.
<ivvenc. euang. 4.268> Sed rex ad dextros conuersus talia dicet:
<ivvenc. euang. 4.269> Huc ueniant sancti, iamdudum debita sumant
<ivvenc. euang. 4.270_270> Dona patris, mundi quae sunt aequaeua nitentis
<ivvenc. euang. 4.270a_270a> Qui coluere metant dignos pro tempore fructus
<ivvenc. euang. 4.271> Et iustis primo promissa parantur ab ortu.
<ivvenc. euang. 4.272> Namque fame fessum quondam me grata refecit
<ivvenc. euang. 4.273> Haec plebes potuque sitim mihi saepe remouit,
<ivvenc. euang. 4.274> Hospitiumque domus patuit mihi saepe uocato
<ivvenc. euang. 4.275_275> Et nudus uestis blandissima tegmina sumpsi
<ivvenc. euang. 4.276> Carceris et poenis horum solacia cepi.
<ivvenc. euang. 4.277> Tum Domino tali respondent uoce beati:
<ivvenc. euang. 4.278> Non meminit nostrum quisquam te uisere nudum
<ivvenc. euang. 4.279> Nec famis oppressum dura dicione notauit,
<ivvenc. euang. 4.280_280> Carceris aut poenis meminit uidisse reuinctum.
<ivvenc. euang. 4.281> Respondens illis dicet tum talia iudex:
<ivvenc. euang. 4.282> Fratribus ista meis humiles miserando labores
<ivvenc. euang. 4.283> Qui fecit, certum est dulcem mihi ponere fructum.
<ivvenc. euang. 4.284> At uos, iniusti, iustis succedite flammis
<ivvenc. euang. 4.285_285> Et poenis semper mentem torrete malignam,
<ivvenc. euang. 4.286> Quas pater horrendis barathri per stagna profundis
<ivvenc. euang. 4.287> Daemonis horrendi sociis ipsique parauit.
<ivvenc. euang. 4.288> Namque sitim passo quondam mihi pocula nulla
<ivvenc. euang. 4.289> Nec famis in poena parui miseramina panis,
<ivvenc. euang. 4.290_290> Aut peregrina mihi tecti uestisue parumper
<ivvenc. euang. 4.291> Tegmina de magnis gracili pro parte dabantur,
<ivvenc. euang. 4.292> Carceris aut saepto claustris morbisue iacenti
<ivvenc. euang. 4.293> Vmquam uisendi solacia uestra fuerunt.
<ivvenc. euang. 4.294> His damnata dehinc respondet factio uerbis:
<ivvenc. euang. 4.295_295> Haut umquam nostrum meminit te uisere quisquam
<ivvenc. euang. 4.296> Aut sitis aut saeuae famis aegrum agitare laborem,
<ivvenc. euang. 4.297> Hospita uel fessis errare per oppida rebus,
<ivvenc. euang. 4.298> Carceris aut mersum poenis morboue grauatum,
<ivvenc. euang. 4.299> Vt tibi sollicito fieret miseratio iusta.
<ivvenc. euang. 4.300_300> His rerum dicet Dominus: Cum uestra superbo
<ivvenc. euang. 4.301> Angustis rebus feritas sub corde tumebat
<ivvenc. euang. 4.302> Calcauitque humiles minimos, me spreuit in illis.
<ivvenc. euang. 4.303> Haec ubi dicta dabit, meritis sua praemia reddet.
<ivvenc. euang. 4.304> Aeternum miseri poena fodientur iniqui,
<ivvenc. euang. 4.305_305> Aeternumque salus iustis concessa manebit."
<ivvenc. euang. 4.306> Talia dum loquitur, scissos lacerata capillos
<ivvenc. euang. 4.307> Pro fratris morbo iustis soror anxia curis
<ivvenc. euang. 4.308> Hortatur iuuenem rapido percurrere gressu,
<ivvenc. euang. 4.309> Casibus ut tantis Christus seruaret amicum.
<ivvenc. euang. 4.310_310> Nam fuerat mulier meritis accepta benignis,
<ivvenc. euang. 4.311> Obsequio cuius fratremque domumque merentem
<ivvenc. euang. 4.312> Amplexus pleno Christus retinebat amore.
<ivvenc. euang. 4.313> Nuntius adueniens perfert, extrema iacere
<ivvenc. euang. 4.314> Dilectum Christo iuuenem per tristia morbi
<ivvenc. euang. 4.315_315> Et leti et uitae confinia summa tenentem.
<ivvenc. euang. 4.316> Lazarus hic habuit nomen, sed Christus amaris
<ivvenc. euang. 4.317> Percussus uerbis: "Non est, si creditis" inquit
<ivvenc. euang. 4.318>"Ad letum ducens istaec uiolentia morbi,
<ivvenc. euang. 4.319> Sed Deus ut digno iustis celebretur honore
<ivvenc. euang. 4.320_320> Et suboles hominis sancta uirtute nitescat."
<ivvenc. euang. 4.321> Tunc ad discipulos: "Dormit iam Lazarus" inquit
<ivvenc. euang. 4.322>"Sed carum iuuenem faciam consurgere rursus."
<ivvenc. euang. 4.323> Aiunt discipuli: "Somno succedere plena
<ivvenc. euang. 4.324> Et remeare salus poterit;" nec mente sequuntur,
<ivvenc. euang. 4.325_325> Quod mortem somni dixit sub nomine Christus.
<ivvenc. euang. 4.326> Errorem quorum tali sermone remouit:
<ivvenc. euang. 4.327>"Lazarus in letum cecidit, sed gaudia menti
<ivvenc. euang. 4.328> Hinc ueniunt uestramque fidem mihi fortius armant,
<ivvenc. euang. 4.329> Cernitis absentem longe quod cuncta uidere.
<ivvenc. euang. 4.330_330> Sed properemus" ait. Didymus tum talia fatur:
<ivvenc. euang. 4.331>"Pergamus pariterque omnes procumbere leto
<ivvenc. euang. 4.332> Cogamur, totiens quod gens Iudaea minatur."
<ivvenc. euang. 4.332a_332a> Haec ait et Christo cuncti praeeunte sequuntur.
<ivvenc. euang. 4.333> Iamque aderat Christus, fuerat sed forte sepulto
<ivvenc. euang. 4.334> Quarta dies, mersasque atris de morte tenebris
<ivvenc. euang. 4.335_335> Germanas luctus lacrimosaque tecta tenebant.
<ivvenc. euang. 4.336> Conuenere illuc solacia debita dantes
<ivvenc. euang. 4.337> Iudaeae gentis proceres carique propinqui.
<ivvenc. euang. 4.338> Sed Martha, audito Christum uenisse, cucurrit
<ivvenc. euang. 4.339> Obuia deseruitque(==DESERUITQVE) domum maestamque sororem,
<ivvenc. euang. 4.340_340> Et procul: "O utinam praesens uirtus tua nobis
<ivvenc. euang. 4.341> Adforet et morti fratrem rapuisset acerbae.
<ivvenc. euang. 4.342> Nam quicquid poscis, certum est tibi posse uenire."
<ivvenc. euang. 4.343> Quam Dominus tali solatur uoce gementem:
<ivvenc. euang. 4.344>"Robustam mentem, mulier, uirtute resume.
<ivvenc. euang. 4.345_345> Lazarus haec uitae recidiua in lumina surget."
<ivvenc. euang. 4.346> Et mulier: "Certe surgent in munera uitae
<ivvenc. euang. 4.347> Mortales cuncti, ueniet cum terminus orbi."
<ivvenc. euang. 4.348> Christus item sancto depromit pectore uocem:
<ivvenc. euang. 4.349>"En ego sum clarae uobis reparatio uitae.
<ivvenc. euang. 4.350_350> In me qui credit, mortem deponere sumptam
<ivvenc. euang. 4.351> Et uitam poterit iugi conponere saeclo.
<ivvenc. euang. 4.352> At quicumque fidem uiuo sub pectore sumet,
<ivvenc. euang. 4.353> Horrida non umquam continget limina mortis;
<ivvenc. euang. 4.354> Istaec si credis puro de pectore, Martha?"
<ivvenc. euang. 4.355_355> Illa dehinc: "Haec una fides mea corda tenebit,
<ivvenc. euang. 4.356> Sublimis ueneranda Dei quod uenerit in te
<ivvenc. euang. 4.357> Caelestis suboles celso sub nomine Christi."
<ivvenc. euang. 4.358> Haec ait et Mariam cursu motura sororem
<ivvenc. euang. 4.359> Interiora petit; sanctum uenisse magistrum
<ivvenc. euang. 4.360_360> Et pariter luctu oppressam uocitare sororem
<ivvenc. euang. 4.361> Admonuit tacito designans omnia nutu.
<ivvenc. euang. 4.362> Prosilit illa foras audito nomine Christi;
<ivvenc. euang. 4.363> Prosequiturque simul Solymorum turba gementem
<ivvenc. euang. 4.364> Credentum, tumulo fletus inferre sorores.
<ivvenc. euang. 4.365_365> Illa salutiferum postquam conspexit Iesum(==IESUM),
<ivvenc. euang. 4.366> Procidit ante pedes rumpitque hanc pectore uocem:
<ivvenc. euang. 4.367>"Si mihi germanum potuisses uisere uiuum,
<ivvenc. euang. 4.368> Lazarus haut poterat durae succumbere morti."
<ivvenc. euang. 4.369> Fletibus his Christus socians de corde dolorem
<ivvenc. euang. 4.370_370> Inquirit tumuli sedem, quo condita nuper
<ivvenc. euang. 4.371> Membra forent animae uolucris spoliata calore.
<ivvenc. euang. 4.372> Haut mora demonstrant flenti maestoque sepulchrum
<ivvenc. euang. 4.373> Rupe sub excisa; lapidis quod pondere clausum
<ivvenc. euang. 4.374> Vt uidit Sanctus, multo mox uecte moueri
<ivvenc. euang. 4.375_375> Praecipit; at Marthae talis uox uerberat auras:
<ivvenc. euang. 4.376>"Quattuor en luces totidemque ex ordine noctes
<ivvenc. euang. 4.377> Praetereunt, quo membra solo conposta quiescunt.
<ivvenc. euang. 4.378> Crediderim, corpus motu fugiente caloris
<ivvenc. euang. 4.379> Fetorem miserum liquefactis reddere membris."
<ivvenc. euang. 4.380_380> His dictis contra depromit talia Christus:
<ivvenc. euang. 4.381>"Iam totiens dictum est, magnis consistere rebus
<ivvenc. euang. 4.382> Credentum uirtute fidem; sed gloria summi
<ivvenc. euang. 4.383> Iam genitoris adest, fidei si robur habetis."
<ivvenc. euang. 4.384> Haec ubi dicta dedit saxumque immane reuulsis
<ivvenc. euang. 4.385_385> Obicibus patuit, uirtus mox conscia caelum
<ivvenc. euang. 4.386> Suscipit et tali genitorem uoce precatur:
<ivvenc. euang. 4.387>"Eximias grates, genitor, tibi, sancte, fatemur;
<ivvenc. euang. 4.388> Me placidus semper uenerandis auribus audis,
<ivvenc. euang. 4.389> Sed populus praesens me missum credere discat."
<ivvenc. euang. 4.390_390> Haec ubi dicta dedit, tumuli mox limine in ipso
<ivvenc. euang. 4.391> Restitit aduerso conplens caua saxa clamore:
<ivvenc. euang. 4.392>"Lazare, sopitis redeuntem suscipe membris
<ivvenc. euang. 4.393> En animam tuque ipse foras te prome sepulchro."
<ivvenc. euang. 4.394> Nec mora conexis manibus pedibusque repente
<ivvenc. euang. 4.395_395> Procedit tumulo, uultum cui linea texta
<ivvenc. euang. 4.396> Et totum gracilis conectit fascia corpus.
<ivvenc. euang. 4.397> Tum solui iussit laetumque ad tecta remittit.
<ivvenc. euang. 4.398> Iudaei postquam factum uenerabile cernunt,
<ivvenc. euang. 4.399> Qui tanti Mariam fuerant Marthamque secuti,
<ivvenc. euang. 4.400_400> Pars credens sequitur tantae uirtutis honorem;
<ivvenc. euang. 4.401> Ast alii repetunt urbem procerumque superbis
<ivvenc. euang. 4.402> Cuncta Pharisaeis rerum miracula narrant.
<ivvenc. euang. 4.403> Ergo ad concilium scribae, plebisque uocatur
<ivvenc. euang. 4.404> Iam grauior numerus, qua uatum principis alte
<ivvenc. euang. 4.405_405> Pulchra Caiphaeae conlucent atria sedis.
<ivvenc. euang. 4.406> Illic conplacuit Christum prosternere leto,
<ivvenc. euang. 4.407> Sed uitare dies paschae, ne plebe frequenti
<ivvenc. euang. 4.408> Discordes populi raperent in bella furorem.
<ivvenc. euang. 4.409> Ille Simonis erat tectis, quem lurida lepra
<ivvenc. euang. 4.410_410> Virtute ipsius diffugerat. Ecce iacenti
<ivvenc. euang. 4.411> Accedit mulier propius, sanctumque alabastro,
<ivvenc. euang. 4.412> Quo pretiosa inerant late fraglantis oliui
<ivvenc. euang. 4.413> Vnguenta, ab summo perfundit uertice Christum.
<ivvenc. euang. 4.414> Discipuli increpitant fantes, potuisse iuuari
<ivvenc. euang. 4.415_415> De pretio unguenti miserorum corpora egentum.
<ivvenc. euang. 4.416> Has Dominus prohibet uoces factumque probauit:
<ivvenc. euang. 4.417>"Desinite obsequio iustam prohibere puellam.
<ivvenc. euang. 4.418> Pauperibus semper dabitur succurrere tempus,
<ivvenc. euang. 4.419> Sed me non semper tribuetur uisere uobis.
<ivvenc. euang. 4.420_420> Funeris ista mei multum laudanda ministrat
<ivvenc. euang. 4.421> Officio mundumque inplebunt talia facta."
<ivvenc. euang. 4.422> Tunc e discipulis unus se subtrahit amens
<ivvenc. euang. 4.423> Iudas et ad proceres tali cum uoce cucurrit:
<ivvenc. euang. 4.424>"Quod pretium sperare datur, si prodere uobis
<ivvenc. euang. 4.425_425> Quaesitumque diu possim monstrare magistrum?"
<ivvenc. euang. 4.426> Illi continuo statuunt ter dena argenti
<ivvenc. euang. 4.427> Pondera; his Iudas sceleri se subdidit alto.
<ivvenc. euang. 4.428> Iamque dies paschae primo processerat ortu:
<ivvenc. euang. 4.429> Discipuli quaerunt, ubi cenam sumere paschae
<ivvenc. euang. 4.430_430> Vellet; at ille sibi quendam sine nomine quaeri,
<ivvenc. euang. 4.431> Vltima qui domini caperet mandata, iubebat.
<ivvenc. euang. 4.432> Vespere mox primo bis sex recubantibus una
<ivvenc. euang. 4.433> Discipulis, tali diuinat uoce magister:
<ivvenc. euang. 4.434>"En urget tempus, Christum cum prodere morti
<ivvenc. euang. 4.435_435> E uobis unus scelerato corde uolutat."
<ivvenc. euang. 4.436> Continuo cuncti quaerunt, quis talibus ausis
<ivvenc. euang. 4.437> Insano tantum cepisset corde uenenum.
<ivvenc. euang. 4.438> Ille dehinc: "Epulis mecum nunc uescitur" inquit.
<ivvenc. euang. 4.439>"Sed suboles hominis quondam praescripta subibit
<ivvenc. euang. 4.440_440> Supplicia ad tempus. Miserabilis ille per aeuum,
<ivvenc. euang. 4.441> Qui iustum dedet; quanto felicior esset,
<ivvenc. euang. 4.442> Si numquam terris tetigisset lumina uitae!"
<ivvenc. euang. 4.443> Et Iudas grauiter tum conscia pectora pressus,
<ivvenc. euang. 4.444>"Numquid" ait "Iudam talis suspicio tangit?"
<ivvenc. euang. 4.445_445> Respondit Dominus: "Te talia dicere cerno."
<ivvenc. euang. 4.446> Haec ubi dicta dedit, palmis sibi frangere panem,
<ivvenc. euang. 4.447> Diuisumque dehinc tradit sancteque precatus
<ivvenc. euang. 4.448> Discipulos docuit, proprium sic edere corpus.
<ivvenc. euang. 4.449> Hinc calicem sumit Dominus uinoque repletum
<ivvenc. euang. 4.450_450> Gratis sanctificat uerbis potumque ministrat,
<ivvenc. euang. 4.451> Edocuitque, suum se diuisisse cruorem,
<ivvenc. euang. 4.452> Atque ait: "Hic sanguis populi delicta redemit;
<ivvenc. euang. 4.453> Hoc potate meum. Nam ueris credite dictis,
<ivvenc. euang. 4.454> Post haec non umquam uitis gustabo liquorem,
<ivvenc. euang. 4.455_455> Donec regna patris melioris munere uitae
<ivvenc. euang. 4.456> In noua me rursus concedent surgere uina."
<ivvenc. euang. 4.457> Exin cantato sanctis concentibus hymno
<ivvenc. euang. 4.458> Montis Oliueti conscendunt culmina cuncti.
<ivvenc. euang. 4.459> Talia tum Christus depromit pectore uerba:
<ivvenc. euang. 4.460_460>"Omnes praesenti noctis uos tempore longe
<ivvenc. euang. 4.461> Disperget misere deserto principe terror.
<ivvenc. euang. 4.462> Sic etenim scriptum est: Pastoris casibus omnes
<ivvenc. euang. 4.463> In diuersa fugam capient per rura bidentes.
<ivvenc. euang. 4.464> Post ubi uita nouos caeli mihi reddet honores,
<ivvenc. euang. 4.465_465> Praeueniam uestrosque choros genitalibus aruis
<ivvenc. euang. 4.466> Grata Galilaeae uolitans per rura docebo."
<ivvenc. euang. 4.467> Respondit Petrus: "Cunctos, si credere fas est,
<ivvenc. euang. 4.468> Quod tua labanter possint praecepta negare,
<ivvenc. euang. 4.469> Sed mea non umquam mutabit pectora casus."
<ivvenc. euang. 4.470_470> Ille dehinc: "Nox haec, quae lucida sidera terris
<ivvenc. euang. 4.471> Inducit lucemque premens nunc incubat undas,
<ivvenc. euang. 4.472> Audiet, ut trinis pauidus mendacia uerbis
<ivvenc. euang. 4.473> Dices et Christum, fortissime Petre, negabis,
<ivvenc. euang. 4.474> Et prius, alitibus resonent quam tecta domorum."
<ivvenc. euang. 4.475_475> At Petrus: "Duram mortem mihi sumere malim,
<ivvenc. euang. 4.476> Vox oblita suum quam deneget ista magistrum."
<ivvenc. euang. 4.477> Has uires cordis perstant promittere cuncti.
<ivvenc. euang. 4.478> Nominis Hebraei sunt Gessamaneia rura.
<ivvenc. euang. 4.479> Illo progreditur lucis uitaeque repertor,
<ivvenc. euang. 4.480_480> Circa discipuli Iuda fugiente sequuntur.
<ivvenc. euang. 4.481> Atque illic reliquos iussit residere ministros.
<ivvenc. euang. 4.482> Ipse sed adsumpto longe procedere Petro
<ivvenc. euang. 4.483> Zebedeique simul natis per deuia tendit.
<ivvenc. euang. 4.484> Tunc angore graui maestus sic uoce profatur:
<ivvenc. euang. 4.485_485>"Tristia nunc uoluens animus mihi pectora turbat
<ivvenc. euang. 4.486> Morte tenus, sed nunc uos segnem excludite somnum,
<ivvenc. euang. 4.487> Sollicitamque simul uigilando ducite noctem."
<ivvenc. euang. 4.488> Haec ait et paulum procedens corpore terram
<ivvenc. euang. 4.489> Deprimit et tali proiectus uoce precatur:
<ivvenc. euang. 4.490_490>"Si fas est, genitor, calicis me transeat huius
<ivvenc. euang. 4.491> Incumbens ualido nobis uiolentia tractu.
<ivvenc. euang. 4.492> Sed tua iam ueniat potius, quam nostra uoluntas,
<ivvenc. euang. 4.493> Quae tibi decreta est tantis sententia rebus."
<ivvenc. euang. 4.494> Tunc ad discipulos repedat, sed somnus anhelis
<ivvenc. euang. 4.495_495> Prostratos terrae membris dissoluerat omnes.
<ivvenc. euang. 4.496> Tunc ait ad Petrum: "Non est mihi ponere uirtus
<ivvenc. euang. 4.497> Vnam peruigilem tantis sub casibus horam?
<ivvenc. euang. 4.498> Sed uigilate, precor, ne uos temptatio raptos
<ivvenc. euang. 4.499> Horrida praecipitet saeuae per lubrica mortis.
<ivvenc. euang. 4.500_500> Spiritus iste uiget, sed corpus debile labat(==LA+BAT)."
<ivvenc. euang. 4.501> Secessit rursus secreti montis in arcem
<ivvenc. euang. 4.502> Orabatque patrem: "Rerum mitissime rector,
<ivvenc. euang. 4.503> Hunc quoniam calicem non est transire potestas,
<ivvenc. euang. 4.504> Iam tua proueniat nostra de sorte uoluntas."
<ivvenc. euang. 4.505_505> Rursus discipulos somni sub pondere pressos
<ivvenc. euang. 4.506> Inuenit(==INVE+NI-T) et rursus idem genitore precato
<ivvenc. euang. 4.507> Adloquitur fesso nexos languore quietis:
<ivvenc. euang. 4.508>"Iam dormire licet sociosque reuisere uestros,
<ivvenc. euang. 4.509> Nam uenit ecce, meum qui dedat in omnia corpus,
<ivvenc. euang. 4.510_510> Quae maculata meis inponet factio membris."
<ivvenc. euang. 4.511> Cum dicto Iudas numero stipante cateruae
<ivvenc. euang. 4.512> Aduenit procerum iussu populique ferocis.
<ivvenc. euang. 4.513> Pars strictis gladiis pars fidens pondere clauae
<ivvenc. euang. 4.514> Signa sequebatur Iudae promissa furentis.
<ivvenc. euang. 4.515_515> Oscula nam pepigit sese contingere Christi,
<ivvenc. euang. 4.516> Quo facile ignotum caperet miserabile uulgus.
<ivvenc. euang. 4.517> Ille ubi dissimulans blanda cum uoce salutat,
<ivvenc. euang. 4.518> Attigit et labiis iusti uenerabilis ora,
<ivvenc. euang. 4.519> Continuo Christus: "Totum conplere licebit,
<ivvenc. euang. 4.520_520> Huc uenisse tuo quaecumque est causa paratu."
<ivvenc. euang. 4.521> Iniecere manum turbae Christumque prehendunt.
<ivvenc. euang. 4.522> Tunc e discipulis unus fulgente machaera
<ivvenc. euang. 4.523> Occurrit uatis famulo sublatus in iram
<ivvenc. euang. 4.524> Tempore et excussam rapuit ui uulneris aurem.
<ivvenc. euang. 4.525_525> Olli Christus ait: "Gladium tu ponito, noster;
<ivvenc. euang. 4.526> Nam quicumque ferox confidet uindice ferro,
<ivvenc. euang. 4.527> Hunc iusti similis ferri uindicta manebit.
<ivvenc. euang. 4.528> An ego non possem caelestia castra uocare
<ivvenc. euang. 4.529> Et patris innumeras in proelia ducere turmas?
<ivvenc. euang. 4.530_530> Sed scriptura meis conplenda est debita rebus.
<ivvenc. euang. 4.531> Vos autem stricto qui me conprendere ferro
<ivvenc. euang. 4.532> Fustibus et gladiis concurritis, en ego uobis
<ivvenc. euang. 4.533> Occurram, templi media qui semper in arce
<ivvenc. euang. 4.534> Vobiscum residens docui, nec talia quisquam
<ivvenc. euang. 4.535_535> In solum tantis circumlatrantibus ausus."
<ivvenc. euang. 4.536> Discipuli passim Christo fugere relicto.
<ivvenc. euang. 4.537> Iamque Caiphaea steterat saluator in aula,
<ivvenc. euang. 4.538> Cum uenere omnes scribae proceresque uocati.
<ivvenc. euang. 4.539> At Petrus longe seruans uestigia solus
<ivvenc. euang. 4.540_540> Occulte maestus sedit cum plebe ministra
<ivvenc. euang. 4.541> Extremum opperiens tanto sub turbine finem.
<ivvenc. euang. 4.542> Ecce sacerdotes falsos conquirere testes
<ivvenc. euang. 4.543> Incumbunt fictasque uolunt contexere causas,
<ivvenc. euang. 4.544> Quis mortem insonti possent inponere Christo.
<ivvenc. euang. 4.545_545> Sed nullus tanto uisus satis esse furori.
<ivvenc. euang. 4.546> Vltima prosiliunt testes, qui dicere Iesum
<ivvenc. euang. 4.547> Audissent, templum quod solus uertere posset
<ivvenc. euang. 4.548> Et uersum trinis iterum instaurare diebus.
<ivvenc. euang. 4.549> Ipse sacerdotum princeps urgere tacentem
<ivvenc. euang. 4.550_550> Insistit frendens furiis ac talia fatur:
<ivvenc. euang. 4.551>"Cur nihil ad tantas nunc respondere querellas
<ivvenc. euang. 4.552> Conuictus ueris procerum sub testibus audes?
<ivvenc. euang. 4.553> Adiurabo tamen summi per regna Tonantis,
<ivvenc. euang. 4.554> Vt fateare palam, si fas te credere Christum."
<ivvenc. euang. 4.555_555> Ille dehinc tali conpellat uoce superbum:
<ivvenc. euang. 4.556>"Istaec sola tibi procedunt pectore uerba
<ivvenc. euang. 4.557> Vera tuo; ueniet uobis uisenda per auras
<ivvenc. euang. 4.558> Maiestas prolis hominis, cum dextera sanctae
<ivvenc. euang. 4.559> Virtuti adsidet sub nubibus ignicoloris."
<ivvenc. euang. 4.560_560> Talibus auditis scindit de pectore uestem
<ivvenc. euang. 4.561> Exsultans furiis et caeco corde sacerdos
<ivvenc. euang. 4.562> Atque ait: "Audistis pugnantis foeda profani
<ivvenc. euang. 4.563> Verba Deo; polluta magis consurgat in iras
<ivvenc. euang. 4.564> Religio et uestram cuncti iam pandite mentem."
<ivvenc. euang. 4.565_565> Conclamant omnes mortique addicere certant.
<ivvenc. euang. 4.566> Tum sanctam Christi faciem sputa inproba conplent
<ivvenc. euang. 4.567> Et palmae in malis colaphique in uertice crebri
<ivvenc. euang. 4.568> Insultant uerbisque omnes inludere certant:
<ivvenc. euang. 4.569>"Christe, profetabis, cuius tibi palma sonarit!"
<ivvenc. euang. 4.570_570> At Petrum mulier tristem quod uiderat intus,
<ivvenc. euang. 4.571>"Tune etiam, iuuenis, fueras comes additus" inquit
<ivvenc. euang. 4.572>"Isti, quem ludens procerum sententia damnat?"
<ivvenc. euang. 4.573> Ille negat tectisque feris se promere temptat.
<ivvenc. euang. 4.574> Ecce sed egressum primo sub limine cernens
<ivvenc. euang. 4.575_575> Altera consimili prodebat uoce ministris.
<ivvenc. euang. 4.576> Rursus ait iurans, illum se nosse negabat.
<ivvenc. euang. 4.577> Tum percontatum multi accessere sequentes
<ivvenc. euang. 4.578> Eque sono uocis sese cognoscere dicunt,
<ivvenc. euang. 4.579> Cuncta Galilaeam streperent quod uerba loquellam.
<ivvenc. euang. 4.580_580> Et Petrus iurans deuotis omnia uerbis
<ivvenc. euang. 4.581> Nescire adfirmat, quisquis foret ille, negando.
<ivvenc. euang. 4.582> Hanc uocem, plausum quatiens sub culmine tecti,
<ivvenc. euang. 4.583> Ales prosequitur cantu, mentemque Simonis
<ivvenc. euang. 4.584> Circumstant tristem uerbis praesagia Christi;
<ivvenc. euang. 4.585_585> Egressusque dehinc ploratus habebat amaros.
<ivvenc. euang. 4.586> Sidera iam luci concedunt et rapidus sol
<ivvenc. euang. 4.587> Progreditur radiis terras trepidantibus inplens.
<ivvenc. euang. 4.588> Iamque e concilio Christum post terga reuinctum
<ivvenc. euang. 4.589> Praesidis ad gremium magno clamore trahebant.
<ivvenc. euang. 4.590_590> Interea celsum Dominus stans ante tribunal
<ivvenc. euang. 4.591> Talia Pilati uerbis excepit Iesus(==IESUS):
<ivvenc. euang. 4.592>"Tu rex Iudaeae gentis, quod dicitur, astas?"
<ivvenc. euang. 4.593> Respondit Christus: "Vestris haec audio uerbis."
<ivvenc. euang. 4.594> Exhinc terribilis iusti accusatio surgens
<ivvenc. euang. 4.595_595> Infremit et sanctum scelerata facundia(==FA-CUNDIA) pressat.
<ivvenc. euang. 4.596> Respondere nihil trucibus dignatur Iesus(==IESUS).
<ivvenc. euang. 4.597> Pilatus quaerit, quae tum sit causa tacendi.
<ivvenc. euang. 4.598> Ille magis perstans miranda silentia seruat.
<ivvenc. euang. 4.599> Sollemni sed forte die concedere leges
<ivvenc. euang. 4.600_600> Vnum damnati capitis de more iubebant;
<ivvenc. euang. 4.601> Et fuit in uinclis famoso nomine latro,
<ivvenc. euang. 4.602> Quem Christo infensus populus dimittere uitae
<ivvenc. euang. 4.603> Ardebat: trucibus somno sed territa uisis
<ivvenc. euang. 4.604> Pilati coniux, iusti discedere poena,
<ivvenc. euang. 4.605_605> Mandatis precibusque uirum suspensa rogabat.
<ivvenc. euang. 4.606> Tum iudex iterum procerum disquirere mentem
<ivvenc. euang. 4.607> Temptat, et instanti cuperent quem soluere poenae,
<ivvenc. euang. 4.608> Plebis ad arbitrium mitti de lege requirit.
<ivvenc. euang. 4.609> Sed proceres populum fusa ambitione rogabant,
<ivvenc. euang. 4.610_610> Latronem legi peterent Christumque negarent.
<ivvenc. euang. 4.611> At postquam procerum incendit sententia uulgum,
<ivvenc. euang. 4.612> Latronisque petit potius sibi cedere uitam,
<ivvenc. euang. 4.613> Consuluit praeses populum, quid uellet Iesum(==IESUM).
<ivvenc. euang. 4.614> Plebs incensa malo saeuos miscere tumultus,
<ivvenc. euang. 4.615_615> Et crucis ad poenas iterumque iterumque petebant,
<ivvenc. euang. 4.616> Qui regis nomen cuperet, qui Caesaris hostem
<ivvenc. euang. 4.617> Confessus sese proprio damnauerit ore.
<ivvenc. euang. 4.618> Denique ui uictus detestatusque cruentum
<ivvenc. euang. 4.619> Officium increpitans se libera sanguinis huius
<ivvenc. euang. 4.620_620> Corda tenere sibi, coramque a crimine palmas
<ivvenc. euang. 4.621> Abluit, ut genti tantum macula illa maneret.
<ivvenc. euang. 4.622> Hoc magis inclamant: "Nos, nos cruor iste sequatur,
<ivvenc. euang. 4.623> Et genus in nostrum scelus hoc et culpa redundet."
<ivvenc. euang. 4.624> Pilatus donat plebi legique Barabban
<ivvenc. euang. 4.625_625> Et crucis ad poenam uictus concedit Iesum(==IESUM).
<ivvenc. euang. 4.626> Proditor at Iudas, postquam se talia cernit
<ivvenc. euang. 4.627> Accepto sceleris pretio signasse furentem,
<ivvenc. euang. 4.628> Infelix ueris damnans sua gesta querellis
<ivvenc. euang. 4.629> Proiecit templo tunc detestans argentum.
<ivvenc. euang. 4.630_630> Exorsusque suas laqueo sibi sumere poenas
<ivvenc. euang. 4.631> Informem rapuit ficus de uertice mortem.
<ivvenc. euang. 4.632> Inde sacerdotes, pretium quod sanguinis esset,
<ivvenc. euang. 4.633> Inlicitum fantes aditis concedere templi,
<ivvenc. euang. 4.634> Quod dare tum licitum, cum sanguis distraheretur,
<ivvenc. euang. 4.635_635> Credebant, agrum mercati nomine uero
<ivvenc. euang. 4.636> Sanguinis, horrendo signant scelera impia facto.
<ivvenc. euang. 4.637> Haec quondam cooperta canens uox uera profetae
<ivvenc. euang. 4.638> Euentum rerum patefecit in ordine saecli:
<ivvenc. euang. 4.639> Argenti triginta minas posuere profani
<ivvenc. euang. 4.640_640> Hoc pretium pretiosi corporis instituentes,
<ivvenc. euang. 4.641> Quod mox ad figuli rursus transfertur agellum.
<ivvenc. euang. 4.642> Traditus est trucibus iustus scelerisque ministris
<ivvenc. euang. 4.643> Militibus: scelerata ludibria(==LU-DIBRIA) corpore praebet.
<ivvenc. euang. 4.644> Purpureamque illi tunicam clamidemque rubentem
<ivvenc. euang. 4.645_645> Inducunt spinisque caput cinxere cruentis,
<ivvenc. euang. 4.646> Inque uicem sceptri dextram comitatur harundo.
<ivvenc. euang. 4.647> Tum genibus nixi regem dominumque salutant
<ivvenc. euang. 4.648> Iudaeae gentis faciemque lauere saliuis
<ivvenc. euang. 4.649> Vertice et in sancto plagis lusere nefandis.
<ivvenc. euang. 4.650_650> Haec ubi transegit miles ludibria demens,
<ivvenc. euang. 4.651> Indutum propriae ducebat tegmina uestis
<ivvenc. euang. 4.652> Et crucis ad poenam sanctum iustumque trahebat.
<ivvenc. euang. 4.653> Ecce sed egressi quendam cepere Simonem
<ivvenc. euang. 4.654> Cyrena genitum lignumque adferre iubebant,
<ivvenc. euang. 4.655_655> Quo dominum lucis iussis suffigere saeuis
<ivvenc. euang. 4.656> Instans urgebat saecli inmutabilis ordo.
<ivvenc. euang. 4.657> At postquam uentum est, ubi ruris Golgatha nomen,
<ivvenc. euang. 4.658> Permixtum felli uinum dant pocula Christo.
<ivvenc. euang. 4.659> Ille sed in summo gustu tractata recusat;
<ivvenc. euang. 4.660_660> Vt satis antiquis fieret per talia dictis,
<ivvenc. euang. 4.661> Nec tamen insultans hominum furor omnia poscit.
<ivvenc. euang. 4.662> Iamque cruci fixum pendebat in arbore corpus,
<ivvenc. euang. 4.662a_662a> Vestesque milites IIII partiuntur in partes
<ivvenc. euang. 4.663> Intactaeque dedit tunicae sub sorte per omnes
<ivvenc. euang. 4.664> Militis unius seruans possessio textum.
<ivvenc. euang. 4.665_665> Et scriptum causae titulum meritique locarunt,
<ivvenc. euang. 4.666> Quod rex Iudaeae plebis gentisque fuisset.
<ivvenc. euang. 4.667> Accidit, ut pariter poenae consortia ferrent
<ivvenc. euang. 4.668> Latrones hinc inde duo; sed caeca furentis
<ivvenc. euang. 4.669> Insultat plebis fixo uaesania Christo:
<ivvenc. euang. 4.670_670>"Hic est, qui templum poterat dissoluere solus,
<ivvenc. euang. 4.671> Hic est, qui trino lucis reparare meatu.
<ivvenc. euang. 4.672> Sed nunc discendat suboles ueneranda Tonantis
<ivvenc. euang. 4.673> Et crucis e poena corpusque animamque resoluat."
<ivvenc. euang. 4.674> Haec uulgi proceres uaecordis dicta sequuntur;
<ivvenc. euang. 4.675_675> Atque Pharisaei scribaeque et factio demens
<ivvenc. euang. 4.676> Inludunt motuque caput linguasque loquellis
<ivvenc. euang. 4.677> Insanis quatiunt aeternae ad uincula poenae:
<ivvenc. euang. 4.678>"Nonne alios quondam trucibus seruare solebat
<ivvenc. euang. 4.679> Morborum uinclis? Sese cur soluere poenis
<ivvenc. euang. 4.680_680> Non ualet? En regem nostrae quem credere gentis
<ivvenc. euang. 4.681> Debuimus: soluat ligni de robore corpus!
<ivvenc. euang. 4.682> Tunc sanctis digne poterimus credere signis.
<ivvenc. euang. 4.683> Confidit genitore Deo: dimittere poena
<ivvenc. euang. 4.684> Cur propriam non uult subolem ueneranda potestas?"
<ivvenc. euang. 4.685_685> Nec minus increpitant dextra laeuaque gementes
<ivvenc. euang. 4.686> Adfixi crucibus scelerum pro sorte latrones.
<ivvenc. euang. 4.687> Iam medium cursus lucis conscenderat orbem,
<ivvenc. euang. 4.688> Cum subito ex oculis fugit furuisque tenebris
<ivvenc. euang. 4.689> Induitur trepidumque diem sol nocte recondit.
<ivvenc. euang. 4.690_690> Ast ubi turbatus nonam transegerat horam
<ivvenc. euang. 4.691> Consternata suo redierunt lumina mundo.
<ivvenc. euang. 4.692> Et Christus magna genitorem uoce uocabat
<ivvenc. euang. 4.693> Hebraeae in morem linguae; sed nescia plebes
<ivvenc. euang. 4.694> Heliam uocitare putat. Tum concitus unus
<ivvenc. euang. 4.695_695> Cogebat spongo turpi calamoque reuincto
<ivvenc. euang. 4.696> Inpressum labiis acidum potare saporem.
<ivvenc. euang. 4.697> Cetera turba furens tali cum uoce cachinnat:
<ivvenc. euang. 4.698>"Spectemus pariter, caelo ne forte remissus
<ivvenc. euang. 4.699> Helias ueniat, celsa qui sede quiescit,
<ivvenc. euang. 4.700_700> Liberet et misero confixum stipite regem."
<ivvenc. euang. 4.701> Tum clamor Domini magno conamine missus
<ivvenc. euang. 4.702> Aetheriis animam comitem conmiscuit auris.
<ivvenc. euang. 4.703> Scinduntur pariter sancti uelamina templi
<ivvenc. euang. 4.704> Carbasaque in geminas partes disrupta dehiscunt
<ivvenc. euang. 4.705_705> Et tremebunda omni concussa est pondere tellus,
<ivvenc. euang. 4.706> Dissiliuntque suo ruptae de corpore cautes.
<ivvenc. euang. 4.707> Tum ueterum monumenta uirum patuere repulsis
<ivvenc. euang. 4.708> Obicibus iustaeque animae per membra reuersae
<ivvenc. euang. 4.709> Et uisi passim populi per moenia late
<ivvenc. euang. 4.710_710> Errauere urbis: sic terrent omnia mundum,
<ivvenc. euang. 4.711> Militibus primis quatiuntur corda pauore,
<ivvenc. euang. 4.712> Dedita qui saeuae seruabant corpora poenae,
<ivvenc. euang. 4.713> Et subolem dixere Dei Christumque fatentur.
<ivvenc. euang. 4.714> E speculis matres miracula tanta tuentur
<ivvenc. euang. 4.715_715> Omnes, obsequium Christo quae ferre solebant.
<ivvenc. euang. 4.716> Iam decedenti uesper succedere soli
<ivvenc. euang. 4.717> Coeperat, et procerum solus cum iustior audet
<ivvenc. euang. 4.718> Corpus ad extremum munus deposcere Christi.
<ivvenc. euang. 4.719> Hic ab Arimathia nomen gestabat Ioseph(==IOSEPH),
<ivvenc. euang. 4.720_720> Qui quondam uerbis aures praebebat Iesu(==IESU).
<ivvenc. euang. 4.721> Pilatum tunc iste rogat, sibi cedere membra,
<ivvenc. euang. 4.722> Quis nuper tulerat uitam uis horrida poenae.
<ivvenc. euang. 4.723> Concessit praeses et corpus fulgida lino
<ivvenc. euang. 4.724> Texta tegunt saxique nouo conponitur antro.
<ivvenc. euang. 4.725_725> Limen concludunt inmensa uolumina petrae;
<ivvenc. euang. 4.726> E speculis seruant matres et cuncta tuentur.
<ivvenc. euang. 4.727> Iamque dies rutilo conplebat lumine terras,
<ivvenc. euang. 4.728> Otia qui semper prisca de lege iubebat,
<ivvenc. euang. 4.729> Nulla sed inmitis procerum furor otia seruat.
<ivvenc. euang. 4.730_730> Conueniunt onerantque simul sic iudicis aures:
<ivvenc. euang. 4.731>"Erroris laqueos iustissima poena resoluit.
<ivvenc. euang. 4.732> Nunc meminisse decet; quoniam planus ille solebat
<ivvenc. euang. 4.733> Vulgari semper iactans promittere plebi,
<ivvenc. euang. 4.734> E mortis sese tenebris ad lumina uitae
<ivvenc. euang. 4.735_735> Cum trino solis pariter remeare recursu.
<ivvenc. euang. 4.736> Hoc petimus, custos miles noua funera seruet,
<ivvenc. euang. 4.737> Ne fera discipulis furandi audacia corpus
<ivvenc. euang. 4.738> Consurgat turbetque recens insania plebem."
<ivvenc. euang. 4.739> Et Pilatus ad haec: "Miles permittitur" inquit
<ivvenc. euang. 4.740_740>"Seruare, ut uultis, corpus tellure sepultum."
<ivvenc. euang. 4.741> Conueniunt saxique ingentia pondera uoluunt,
<ivvenc. euang. 4.742> Et limen signis et saxum milite seruant.
<ivvenc. euang. 4.743> Sidera iam noctis uenturo cedere soli
<ivvenc. euang. 4.744> Incipiunt, tumuli matres tum uisere saeptum
<ivvenc. euang. 4.745_745> Concurrunt, motus sed terram protinus omnem
<ivvenc. euang. 4.746> Concutit et caelo lapsus discendit aperto
<ivvenc. euang. 4.747> Nuntius et saxum tumuli de limine uoluit(==VOLVIT).
<ivvenc. euang. 4.748> Illius et facies splendet ceu fulguris ignis,
<ivvenc. euang. 4.749> Et niuis ad speciem lucent uelamina uestis.
<ivvenc. euang. 4.750_750> Militibus terror sensum discluserat omnem
<ivvenc. euang. 4.751> Et iacuere simul ceu fusa cadauera leto.
<ivvenc. euang. 4.752> Ille sed ad matres tali cum uoce profatur:
<ivvenc. euang. 4.753>"Vestra pauor nullus quatiens nunc corda fatiget;
<ivvenc. euang. 4.754> Nam manifesta fides, sanctum uos quaerere corpus,
<ivvenc. euang. 4.755_755> Quod crucis in ligno scelerata insania fixit.
<ivvenc. euang. 4.756> Surrexit Christus aeternaque lumina uitae
<ivvenc. euang. 4.757> Corpore cum sancto deuicta morte recepit.
<ivvenc. euang. 4.758> Visere iam uobis licitum est, quod sede sepulchri
<ivvenc. euang. 4.759> Nulla istic iaceant, fuerant quae condita membra.
<ivvenc. euang. 4.760_760> Dicite praeterea celeri properoque recursu
<ivvenc. euang. 4.761> Discipulis, Christum remeasse in luminis oras,
<ivvenc. euang. 4.762> Inque Galilaeam laetum praecedere terram."
<ivvenc. euang. 4.763> His dictis uisisque animos perfuderat ardens
<ivvenc. euang. 4.764> Laetitia attonitis stupor ancipitique pauore.
<ivvenc. euang. 4.765_765> Denique praecipiti celebrantes gaudia cursu
<ivvenc. euang. 4.766> Talia discipulis referunt tumulumque relinquunt.
<ivvenc. euang. 4.767> Ecce iteris medio clarus se ostendit Iesus(==IESUS)
<ivvenc. euang. 4.768> Et fidas matres blandus saluere(==SALVERE) iubebat.
<ivvenc. euang. 4.769> Occurrunt illae et genibus plantisque prehensis
<ivvenc. euang. 4.770_770> Victorem leti pauidae uenerantur Iesum(==IESUM).
<ivvenc. euang. 4.771> Talibus ille dehinc praeceptis pectora firmat:
<ivvenc. euang. 4.772>"Mentibus absistat fidei pauor omnis et ista
<ivvenc. euang. 4.773> Fratribus en nostris propere mandata referte.
<ivvenc. euang. 4.774> Nostri conspectus si cura est, ite uolentes
<ivvenc. euang. 4.775_775> Inque Galilaeam propere transcurrite terram."
<ivvenc. euang. 4.776> Interea tumulo custodum exterrita corda;
<ivvenc. euang. 4.777> Mittunt e numero partem, quae tanta referret
<ivvenc. euang. 4.778> Iudaeis rerum miracula. Sed manus amens
<ivvenc. euang. 4.779> Iam semel insano penitus deuota furori
<ivvenc. euang. 4.780_780> Praemia militibus certatim magna rependit
<ivvenc. euang. 4.781> Et famam argento redimit, quod limine rupto
<ivvenc. euang. 4.782> Furtim sustulerit corpus defensa tenebris
<ivvenc. euang. 4.783> Occulte rapiens audacia discipulorum.
<ivvenc. euang. 4.784> Iamque Galilaeos conscenderat anxia montes
<ivvenc. euang. 4.785_785> Mandatis Christi concurrens turba suorum:
<ivvenc. euang. 4.786> Cernitur ecce suis proles ueneranda Tonantis.
<ivvenc. euang. 4.787> Illum procumbens sancte chorus omnis adorat;
<ivvenc. euang. 4.788> Nec tamen in cunctis pariter fundata manebat
<ivvenc. euang. 4.789> Pectoribus uirtus, nam pars dubitabat eorum.
<ivvenc. euang. 4.790_790> Tunc sic discipulos clarus conpellat Iesus(==IESUS):
<ivvenc. euang. 4.791>"In caelo et terris genitor mihi cuncta subegit,
<ivvenc. euang. 4.792> Me pater est uobis dignatus mittere lucem.
<ivvenc. euang. 4.793> Gentibus haut aliter nunc uos ego mittere cunctis
<ivvenc. euang. 4.794> Institui, uestrum est cunctas mihi iungere gentes.
<ivvenc. euang. 4.795_795> Pergite et ablutos homines purgantibus undis
<ivvenc. euang. 4.796> Nomine sub sancto patris natique lauate,
<ivvenc. euang. 4.797> Viuifici pariter currant spiramina flatus.
<ivvenc. euang. 4.798> Ablutisque dehinc nostra insinuate docentes
<ivvenc. euang. 4.799> Praecepta, ut uitam possint agitare perennem;
<ivvenc. euang. 4.800_800> Nec uobis umquam nostri praesentia deerit,
<ivvenc. euang. 4.801> Donec consumens dissoluat saecula finis."
<ivvenc. euang. 4.802> Has mea mens fidei uires sanctique timoris
<ivvenc. euang. 4.803> Cepit et in tantum lucet mihi gratia Christi,
<ivvenc. euang. 4.804> Versibus ut nostris diuinae gloria legis
<ivvenc. euang. 4.805_805> Ornamenta libens caperet terrestria linguae.
<ivvenc. euang. 4.806> Haec mihi pax Christi tribuit, pax haec mihi saecli,
<ivvenc. euang. 4.807> Quam fouet indulgens terrae regnator apertae
<ivvenc. euang. 4.808> Constantinus, adest cui gratia digna merenti,
<ivvenc. euang. 4.809> Qui solus regnum sacri sibi nominis horret
<ivvenc. euang. 4.810_810> Inponi pondus, quo iustis dignior actis
<ivvenc. euang. 4.811> Aeternam capiat diuina in saecula uitam
<ivvenc. euang. 4.812> Per dominum lucis Christum, qui in saecula regnat.
<ivvenc. euang. praef. 1.1> Mattheus instituit uirtutum tramite mores
<ivvenc. euang. praef. 1.2> Et bene uiuendi iusto dedit ordine leges.
<ivvenc. euang. praef. 1.3> Marcus amat terras inter caelumque uolare
<ivvenc. euang. praef. 1.4> Et uehemens aquila stricto secat omnia lapsu.
<ivvenc. euang. praef. 1.5_5> Lucas uberius describit proelia Christi,
<ivvenc. euang. praef. 1.6> Iure sacer uitulus, quia uatum munia fatur.
<ivvenc. euang. praef. 1.7> Iohannes fremit ore leo, similis rugienti
<ivvenc. euang. praef. 1.8> Intonat aeternae pandens mysteria uitae.
<ivvenc. euang. praef. 2.1> Inmortale nihil mundi conpage tenetur,
<ivvenc. euang. praef. 2.2> Non orbis, non regna hominum, non aurea Roma,
<ivvenc. euang. praef. 2.3> Non mare, non tellus, non ignea sidera caeli.
<ivvenc. euang. praef. 2.4> Nam statuit genitor rerum inreuocabile tempus,
<ivvenc. euang. praef. 2.5_5> Quo cunctum torrens rapiat flamma ultima mundum.
<ivvenc. euang. praef. 2.6> Sed tamen innumeros homines sublimia facta
<ivvenc. euang. praef. 2.7> Et uirtutis honos in tempora longa frequentant,
<ivvenc. euang. praef. 2.8> Adcumulant quorum famam laudesque poetae.
<ivvenc. euang. praef. 2.9> Hos celsi cantus, Smyrnae de fonte fluentes,
<ivvenc. euang. praef. 2.10_10> Illos Minciadae celebrat dulcedo Maronis.
<ivvenc. euang. praef. 2.11> Nec minor ipsorum discurrit gloria uatum,
<ivvenc. euang. praef. 2.12> Quae manet aeternae similis, dum saecla uolabunt
<ivvenc. euang. praef. 2.13> Et uertigo poli terras atque aequora circum
<ivvenc. euang. praef. 2.14> Aethera sidereum iusso moderamine uoluet.
<ivvenc. euang. praef. 2.15_15> Quod si tam longam meruerunt carmina famam,
<ivvenc. euang. praef. 2.16> Quae ueterum gestis hominum mendacia nectunt,
<ivvenc. euang. praef. 2.17> Nobis certa fides aeternae in saecula laudis
<ivvenc. euang. praef. 2.18> Inmortale decus tribuet meritumque rependet.
<ivvenc. euang. praef. 2.19> Nam mihi carmen erit Christi uitalia gesta,
<ivvenc. euang. praef. 2.20_20> Diuinum populis falsi sine crimine donum.
<ivvenc. euang. praef. 2.21> Nec metus, ut mundi rapiant incendia secum
<ivvenc. euang. praef. 2.22> Hoc opus; hoc etenim forsan me subtrahet igni
<ivvenc. euang. praef. 2.23> Tunc, cum flammiuoma discendet nube coruscans
<ivvenc. euang. praef. 2.24> Iudex, altithroni genitoris gloria, Christus.
<ivvenc. euang. praef. 2.25_25> Ergo age! Sanctificus adsit mihi carminis auctor
<ivvenc. euang. praef. 2.26> Spiritus, et puro mentem riget amne canentis
<ivvenc. euang. praef. 2.27> Dulcis Iordanis, ut Christo digna loquamur.
