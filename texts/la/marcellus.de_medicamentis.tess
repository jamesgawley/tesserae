<marcell. med. 1.1> Quod natum Phoebus docuit, quod Chiro(==CHIRO+_) Achillem,
<marcell. med. 1.2> Quod didicere olim Podalirius atque Machaon
<marcell. med. 1.3> A genitore suo, qui quondam uersus in anguem
<marcell. med. 1.4> Templa Palatinae subiit sublimia Romae:
<marcell. med. 1.5> Quod Cous docuit senior quodque Abdera suasit,
<marcell. med. 1.6> Quod logos aut methodos simplexque empirica pangit:
<marcell. med. 1.7> Hoc liber iste tenet diuerso e dogmate sumptum.
<marcell. med. 1.8> Namque salutiferas disponit pagina curas.
<marcell. med. 1.9> Istic repperies per nomina perque medellas
<marcell. med. 1.10> Descriptas species et pondera mensurarum
<marcell. med. 1.11> Congrua, quae sapiens sumes moderamine certo.
<marcell. med. 1.12> Ne fallare, uide, neu quae sunt parta saluti
<marcell. med. 1.13> Vertat in exitium non sollers cura medentis.
<marcell. med. 1.14> Sume igitur medicos pro tempore proque labore
<marcell. med. 1.15> Aetatisque habitu summa ratione paratos,
<marcell. med. 1.16> Gramine seu malis aegro praestare medellam
<marcell. med. 1.17> Carmine seu potius: namque est res certa saluti
<marcell. med. 1.18> Carmen ab occultis tribuens miracula uerbis.
<marcell. med. 1.19> Quae curis hominum physicorum inuenta pararunt,
<marcell. med. 1.20> Quaeque suis natura bonis terraque marique
<marcell. med. 1.21> Edidit, illa suis altrix simul atque creatrix
<marcell. med. 1.22> Fetibus omnigenis, quos parturit; ergo salubres
<marcell. med. 1.23> Suggerit impensas ponto et tellure creatas,
<marcell. med. 1.24> Angue, fera, pecude et fruge, alite, murice, pisce,
<marcell. med. 1.25> Lacte, mero, pomis, lymphis, sale, melle et oliuo,
<marcell. med. 1.26> Sucis, unguinibus, taedis, pice, sulfure, cera,
<marcell. med. 1.27> Polline, farre, fabis, lino, scobe, uellere, cornu,
<marcell. med. 1.28> Bacis et balanis, lignis, carbone, fauilla,
<marcell. med. 1.29> Floribus et uariis herbis, holere atque metallis,
<marcell. med. 1.30> Sandyce et creta, spimitho, pumice, gypso,
<marcell. med. 1.31> Cadmia, chalciti, chalcantho, chalcecamino,
<marcell. med. 1.32> Cassitero molli, lepide, cypro atque atramento.
<marcell. med. 1.33> Prome etiam (seu tunde prius seu contere gyro),
<marcell. med. 1.34> Quod uiride hortus habet, uel quod carnaria siccum,
<marcell. med. 1.35> Alia serpullumque herbas thymbramque salubrem
<marcell. med. 1.36> Brassicaque et rafanos ac longis intiba fibris
<marcell. med. 1.37> Et mentam et senapi coriandrum prototomumque
<marcell. med. 1.38> Erucam atque apium, maluam betamque salubrem
<marcell. med. 1.39> Rutam et nasturcum(==NASTURCUM_) et amara absinthia misce
<marcell. med. 1.40> Puleiumque potens nec non et lene cyminum.
<marcell. med. 1.41> Palmula nec desint Edymes nec pruna Damasci,
<marcell. med. 1.42> Quae cum multiplici contriris orbe terendo,
<marcell. med. 1.43> In patinis excocta dabis aut grandibus ollis,
<marcell. med. 1.44> Verum adoperta coques, ne fumida iura saporem
<marcell. med. 1.45> Corruptum reddant, quae mox fastidiat aeger.
<marcell. med. 1.46> Adde et aromaticas species, quas mittit Eous,
<marcell. med. 1.47> Vel quae Iudaicis flagrant bene condita capsis,
<marcell. med. 1.48> Tus, costum, folium, myrram, storacem, crocomagma,
<marcell. med. 1.49> Aspalathum, gallam, elleborum nigrumque bitumen
<marcell. med. 1.50> Et nardum et casias et amoma et cinnama rara,
<marcell. med. 1.51> Balsama, peucedanum, spicam, crocum atque bidellam,
<marcell. med. 1.52> Irim, castoreum, scillam, opium, panaceam,
<marcell. med. 1.53> Resinam, lepidum, euforbium(==E.UFORBJUM), git atque pyrethrum
<marcell. med. 1.54> Zingiber et calidum, mordax piper, et laser algens,
<marcell. med. 1.55> Agaricum(==AGARICUM_), asarumque potens, aloen, aconitum,
<marcell. med. 1.56> Galbana, sandaracam, samsucum, sporon, alumen,
<marcell. med. 1.57> Acaciam, propolin(==PRO-PO-LI+N), adarcen, cnicon, acanthum,
<marcell. med. 1.58> Andrachnen, acoron, opopanaca, pompholygemque,
<marcell. med. 1.59> Cyperum, ladanum, sagapenon(==SA+GA+PE-NO-N) et tragacanthon
<marcell. med. 1.60> Scammoniam, +cypen+, malabathron, ammoniacon,
<marcell. med. 1.61> Denique repperies istic, quod lucis in ortu
<marcell. med. 1.62> Indus Arabs Serus Perses diuesque Sabaeus
<marcell. med. 1.63> Vicino sub sole legunt, quod praebet Orontes,
<marcell. med. 1.64> Eximium ignoto mittit quod Nilus ab ortu,
<marcell. med. 1.65> Decerptum foliis, ramo, cute, cortice, uirga,
<marcell. med. 1.66> Quodque ab Idumaeis uectum seplasia uendunt
<marcell. med. 1.67> Et quidquid confert medicis Lagea cataplu.
<marcell. med. 1.68> Haec quicumque leges, poteris discernere tecum,
<marcell. med. 1.69> Agnoscenda magis siue exercenda rearis.
<marcell. med. 1.70> Quisque tamen nostrum hoc studium dignabere, quaeso
<marcell. med. 1.71> Praestes iudicium purum mentemque benignam.
<marcell. med. 1.72> Sic tua perpetuo uegetentur membra uigore
<marcell. med. 1.73> Et peragas placidam per multa decennia uitam.
<marcell. med. 1.74> Sic non incuses ualidam placidamque senectam
<marcell. med. 1.75> Nec tibi sit medicis opus umquam nec tibi casus
<marcell. med. 1.76> Aut morbus pariant ullum quandoque dolorem,
<marcell. med. 1.77> Sed procul a curis et sano corpore uiuas,
<marcell. med. 1.78> Quotque hic sunt uersus, tot agant tua tempora Ianos.
