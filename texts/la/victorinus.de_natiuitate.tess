<victorin. uita dom. 1.1> Actus euangelii confirmant gesta priora.
<victorin. uita dom. 1.2> Quid facit omnipotens? quanta pietate mouetur?
<victorin. uita dom. 1.3> Praescius ut uidit uentura pericula nobis,
<victorin. uita dom. 1.4> Decernit de caelo ducem renouando salutem.
<victorin. uita dom. 1.5> Angelus et caelis uenit qui diceret ante
<victorin. uita dom. 1.6> Saluantem dominum uenturum in uirgine nasci,
<victorin. uita dom. 1.7> Vt cunctis monstraret iter sedemque domumque.
<victorin. uita dom. 1.8> Anna Deo placuit, genetrix quae sancta docetur.
<victorin. uita dom. 1.9> Edidit haec Mariam, Dominum quae uirgo recepit,
<victorin. uita dom. 1.10> Conceptum uerbo spiritalis gratia fudit;
<victorin. uita dom. 1.11> Omnia quae solus fecit miracula Christus.
<victorin. uita dom. 1.12> Detulit infantem exactis iam tribus annis,
<victorin. uita dom. 1.13> Vt custos templi fieret; magnusque sacerdos
<victorin. uita dom. 1.14> Nomine Zaccharias paruam accepit alendam.
<victorin. uita dom. 1.15> Huc multi coiere uiri, quos iusserat ipse
<victorin. uita dom. 1.16> Gestantes manibus uirgas; sed iustior illis
<victorin. uita dom. 1.17> Emicuit Ioseph accepta uirga; columba
<victorin. uita dom. 1.18> Confestim Mariam sponsam cui tradidit ultro
<victorin. uita dom. 1.19> Angelus hinc mandata patris per sidera defert.
<victorin. uita dom. 1.20> Crescit illa caro, crescit ibi gratia magna
<victorin. uita dom. 1.21> Sancta parit uirgo, patefit noua ianua uitae,
<victorin. uita dom. 1.22> Et Deus et renouatus homo miscentur in unum.
<victorin. uita dom. 1.23> Dicta prophetarum factis impleta probantur,
<victorin. uita dom. 1.24> Et tellus ridens laetatur germine sancto.
<victorin. uita dom. 1.25> Omnia festa nitent, gaudet mare, nubila, uenti.
<victorin. uita dom. 1.26> Quem Maria mater natum praesepe reponit.
<victorin. uita dom. 1.27> Quaerentes hunc stella magos perduxit ad ipsum,
<victorin. uita dom. 1.28> Munera sacra ferunt, myrrhamque et suauia tura:
<victorin. uita dom. 1.29> Tura Deum monstrant, designat myrrha sepulchrum.
<victorin. uita dom. 1.30> Percussi fama tota regione loquuntur.
<victorin. uita dom. 1.31> Tunc rex Herodes puerum cupit ipse uidere,
<victorin. uita dom. 1.32> Sed huic nulla potestas et praesentia facta.
<victorin. uita dom. 1.33> Ambulat in terris, hominem se praestat ubique.
<victorin. uita dom. 1.34> Tunc mittente suos quondam sibi uate Iohanne
<victorin. uita dom. 1.35> Tune es, an(==A+N) alium speramus, Christe, rogantes;
<victorin. uita dom. 1.36> Omnipotens Christus respondens talia fatur.
<victorin. uita dom. 1.37> Haec perferte uiro oculis quae cernitis ipsi:
<victorin. uita dom. 1.38> Ecce uidet caecus, claudus salit, auribus audit
<victorin. uita dom. 1.39> Surdus, et est felix qui non dubitauerit in me.
<victorin. uita dom. 1.40> Post haec conspiciens Christum canit ipse Iohannes,
<victorin. uita dom. 1.41> Ecce uenit agnus peccata tollere mundi
<victorin. uita dom. 1.42> Post me natus homo maior, antiquior orbe.
<victorin. uita dom. 1.43> Confestim Refuga Christum dominumque potentem
<victorin. uita dom. 1.44> Dum temptare cupit templique in uertice sistit,
<victorin. uita dom. 1.45> Et captans sermone dolos, sic perfidus inquit:
<victorin. uita dom. 1.46> Si Deus est genitor, illaesus tangere terram
<victorin. uita dom. 1.47> Tu poteris; uerusque tamen si filius eius,
<victorin. uita dom. 1.48> Quid cunctaris adhuc agili te mittere saltu?
<victorin. uita dom. 1.49> Montis in excelso statuit rursusque nefandus,
<victorin. uita dom. 1.50> Stare loco Dominum ausus, cui talia dixit:
<victorin. uita dom. 1.51> Omnia quae cernis mea sunt, mea sola potestas;
<victorin. uita dom. 1.52> Trado tibi; supplex tantum me semper adora.
<victorin. uita dom. 1.53> Christus ait tandem, post me discede maligne,
<victorin. uita dom. 1.54> Neue Deum dominumque tuum temptaueris umquam.
<victorin. uita dom. 1.55> Protinus ecce noui et ueteris peccaminis auctor
<victorin. uita dom. 1.56> Prostratusque iacet periturus morte perenni,
<victorin. uita dom. 1.57> Iam reus et nullam ueniam se certus habere.
<victorin. uita dom. 1.58> Discipulos primum tunc armat dogmate sacro:
<victorin. uita dom. 1.59> Omnibus una fides, unus(==U-NUS) amor(==A+MOR) et una potestas:
<victorin. uita dom. 1.60> Auribus audiuere, oculis uidere salutem,
<victorin. uita dom. 1.61> Conuixere cibo adsidue, testantur et ipsi.
<victorin. uita dom. 1.62> In uinum uertuntur aquae, mirabile uisu!
<victorin. uita dom. 1.63> Ingreditur pontum, calcat fluctusque furentes:
<victorin. uita dom. 1.64> Daemones expulsi clamant Christumque fatentur;
<victorin. uita dom. 1.65> Lumina redduntur caecis uisumque receptant.
<victorin. uita dom. 1.66> Lazarus algenti claudebat membra sepulchro,
<victorin. uita dom. 1.67> Cum Christus tumulo assistens uocat ore sepultum,
<victorin. uita dom. 1.68> Claustra aperit, noctemque fugat, solemque reducit,
<victorin. uita dom. 1.69> Vmida ploratu detergens ora parentum.
<victorin. uita dom. 1.70> Haec ubi facta uiri iam psallens femina uidit,
<victorin. uita dom. 1.71> Cui sanguis sine fine auens exhauserat artus,
<victorin. uita dom. 1.72> Hunc reor esse Deum dixit, et posse salutem
<victorin. uita dom. 1.73> Ferre mihi, tunicasque manu contingere gaudet.
<victorin. uita dom. 1.74> Credenti medicina uenit, morbusque fugatur.
<victorin. uita dom. 1.75> Infirmos multos curat cernentibus illis;
<victorin. uita dom. 1.76> Concurrunt scribae, magna turbatio facta,
<victorin. uita dom. 1.77> Clamantes dicunt: hic nos euertere uenit,
<victorin. uita dom. 1.78> Perdamus hominem qui legem rumpere quaerit.
<victorin. uita dom. 1.79> Tradidit hunc Iudas, Iesus praedixerat ante,
<victorin. uita dom. 1.80> Armatam misere manum, nox atra silebat.
<victorin. uita dom. 1.81> Quid faceret iudex tanto clamore malorum?
<victorin. uita dom. 1.82> Cogitur a populo mortem sancire Pilatus(==PI-LATUS);
<victorin. uita dom. 1.83> Rex ut uultis, ait, uester figatur in altum.
<victorin. uita dom. 1.84> Caeditur hic ut homo, monstrat patientia numen.
<victorin. uita dom. 1.85> Praeteriens quidam meruit portare tropaeum,
<victorin. uita dom. 1.86> Nomen huic(==HU-IC) Simeon, et ciuitas ipsa Cyrene(==CY-RENE).
<victorin. uita dom. 1.87> Expansis manibus totum comprendidit orbem.
<victorin. uita dom. 1.88> Diuiditur uelum, trepidus pauor incutit omnes,
<victorin. uita dom. 1.89> Vertitur in tenebras(==TE+NEBRAS) sol, fit lunaque sanguis.
<victorin. uita dom. 1.90> Angelus expauit facinus quoque gentis iniquae.
<victorin. uita dom. 1.91> Post ubi secretas inferni uenit ad umbras,
<victorin. uita dom. 1.92> Diffugiunt animae magno splendore pauentes.
<victorin. uita dom. 1.93> Vt uidit Dominum, regnum qui mortis habebat,
<victorin. uita dom. 1.94> Summisitque caput Adam, mox erigit illud.
<victorin. uita dom. 1.95> Tertia namque die surgit cum corpore uictor.
<victorin. uita dom. 1.96> Conscendit caelos, captiuum bello reducens;
<victorin. uita dom. 1.97> Sponte suum corpus, quod liquerat, ipse recepit.
<victorin. uita dom. 1.98> Haec uia mortis erat, eadem uia facta salutis.
<victorin. uita dom. 1.99> Hunc pater et dominus Christum regemque Deumque
<victorin. uita dom. 1.100> Iudicio regnoque dato missurus in orbem est.
<victorin. uita dom. 1.101> O suboles generosa Dei, o debite caelo!
<victorin. uita dom. 1.102> Non te cepit humus, dudum domus ampla uocabat.
<victorin. uita dom. 1.103> Non omnes laesere animum; sua quemque fatigent
<victorin. uita dom. 1.104> Facta, ferosque animos astringant uincula ferri.
<victorin. uita dom. 1.105> Nos tua progenies: nam te doctore renati
<victorin. uita dom. 1.106> Currimus in longas uiuendo luminis oras.
