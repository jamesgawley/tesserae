<avian. fab. 1.1> Rustica deflentem paruum iurauerat olim,
<avian. fab. 1.2> Ni taceat, rabido quod foret esca lupo.
<avian. fab. 1.3> Credulus hanc uocem lupus audiit et manet ipsas
<avian. fab. 1.4> Peruigil ante fores, irrita uota gerens.
<avian. fab. 1.5> Nam lassata puer nimiae dat membra quieti,
<avian. fab. 1.6> Spem quoque raptori sustulit inde fames.
<avian. fab. 1.7> Hunc ubi siluarum repetentem lustra suarum
<avian. fab. 1.8> Ieiunum coniunx sensit adesse lupa:
<avian. fab. 1.9>"Cur, inquit, nullam referens de more rapinam,
<avian. fab. 1.10> Languida consumptis sed trahis ora genis?"
<avian. fab. 1.11>"Ne mireris, ait, deceptum fraude maligna
<avian. fab. 1.12> Vix miserum uacua delituisse fuga.
<avian. fab. 1.13> Nam quae praeda, rogas, quae spes contingere posset,
<avian. fab. 1.14> Iurgia nutricis cum mihi uerba darent?"
<avian. fab. 1.15> Haec sibi dicta putet seque hac sciat arte notari,
<avian. fab. 1.16> Femineam quisquis credidit esse fidem.
<avian. fab. 1a.1> Adam Samsonem, regem Dauid et Solomonem
<avian. fab. 1a.2> Femina decepit, cepit et arte sua.
<avian. fab. 1a.3> Ingemiscit egens ubi non est femina, saltem
<avian. fab. 1a.4> Femineus dulcis omnia uincit amor.
<avian. fab. 2.1> Pennatis auibus quondam testudo locuta est:
<avian. fab. 2.2> Si quis eam uolucrum constituisset humi,
<avian. fab. 2.3> Protinus e rubris conchas proferret arenis,
<avian. fab. 2.4> Quis pretium nitido cortice baca daret;
<avian. fab. 2.5> Indignum sibimet, tardo quod sedula gressu
<avian. fab. 2.6> Nil ageret toto perficeretque die.
<avian. fab. 2.7> Ast ubi promissis aquilam fallacibus implet,
<avian. fab. 2.8> Experta est similem perfida lingua fidem.
<avian. fab. 2.9> Et male mercatis dum quaerit sidera pennis,
<avian. fab. 2.10> Occidit infelix alitis ungue fero.
<avian. fab. 2.11> Tum quoque sublimis, cum iam moreretur, in auras
<avian. fab. 2.12> Ingemuit uotis haec licuisse suis.
<avian. fab. 2.13> Nam dedit exosae post haec documenta quietis
<avian. fab. 2.14> Non sine supremo magna labore peti.
<avian. fab. 2.15> Sic quicumque noua sublatus laude tumescit,
<avian. fab. 2.16> Dat merito poenas, dum meliora cupit.
<avian. fab. 3.1> Curua retrocedens dum fert uestigia cancer
<avian. fab. 3.2> Hispida saxosis terga relisit aquis.
<avian. fab. 3.3> Hunc genitrix facili cupiens procedere gressu,
<avian. fab. 3.4> Talibus alloquiis praemonuisse datur:
<avian. fab. 3.5>"Ne tibi transuerso placeant haec deuia, nate,
<avian. fab. 3.6> Rursus in obliquos neu uelis ire pedes,
<avian. fab. 3.7> Sed nisu contenta ferens uestigia recto,
<avian. fab. 3.8> Innocuos proso tramite siste gradus."
<avian. fab. 3.9> Cui natus "Faciam, si me praecesseris, inquit,
<avian. fab. 3.10> Rectaque monstrantem certior ipse sequar."
<avian. fab. 3.11>[Nam stultum nimis est, cum tu prauissima temptes,
<avian. fab. 3.12> Alterius censor si uitiosa notes.]
<avian. fab. 3a.1> Arguitur merito, qui recta docere laborat,
<avian. fab. 3a.2> Nec sequitur rectum sed uitiosa magis.
<avian. fab. 3a.3> Sed quicumque docet uerbis, factis quoque debet;
<avian. fab. 3a.4> Haec stabilire aliter despiciendus erit.
<avian. fab. 3a.5> Cernere festucam mos est in fratris ocello,
<avian. fab. 3a.6> In propriis oculis non uidet ipse trabem.
<avian. fab. 3a.7> Quae culpare soles, ea(==E.A) ne tu feceris ipse,
<avian. fab. 3a.8> Turpe est doctori cum uitiosa facit.
<avian. fab. 3a.9> Nullitus imponas onus importabile nulli,
<avian. fab. 3a.10> Vellera qui digito nulla mouere uelis.
<avian. fab. 3a.11> Qui cupit alterius ab ocello tergere labem,
<avian. fab. 3a.12> A proprio citius exuat ille trabem.
<avian. fab. 4.1> Immitis Boreas placidusque ad sidera Phoebus
<avian. fab. 4.2> Iurgia cum magno conseruere Ioue,
<avian. fab. 4.3> Quis prior inceptum peragat: mediumque per aequor
<avian. fab. 4.4> Carpebat solitum forte uiator iter.
<avian. fab. 4.5> Conuenit hanc potius liti praefigere causam,
<avian. fab. 4.6> Pallia nudato decutienda uiro.
<avian. fab. 4.7> Protinus impulsus uentis circum tonat aether
<avian. fab. 4.8> Et gelidus nimias depluit imber aquas:
<avian. fab. 4.9> Ille magis lateri duplicem circumdat amictum,
<avian. fab. 4.10> Turbida summotos quod trahit aura sinus.
<avian. fab. 4.11> Sed tenues radios paulatim increscere Phoebus
<avian. fab. 4.12> Iusserat, ut nimio surgeret igne iubar,
<avian. fab. 4.13> Donec lassa uolens requiescere membra uiator
<avian. fab. 4.14> Deposita fessus ueste sederet humi.
<avian. fab. 4.15> Tunc uictor docuit praesentia numina Titan,
<avian. fab. 4.16> Nullum praemissis uincere posse minis.
<avian. fab. 4a.1> Dura minando tu caueas armaueris hostem,
<avian. fab. 4a.2> Arte ualet uinci qui leuiore modo.
<avian. fab. 4a.3> Sermones opera uincunt laudabiliora,
<avian. fab. 4a.4> Absque bono fine uerbula pauca ualent.
<avian. fab. 4a.5> Sic homines aliqui cum uerbis saepe superbi.
<avian. fab. 5.1>[Metiri se quemque decet propriisque iuuari
<avian. fab. 5.2> Laudibus, alterius nec bona ferre sibi,
<avian. fab. 5.3> Ne detracta grauem faciant miracula risum,
<avian. fab. 5.4> Coeperit in solis cum remanere malis.]
<avian. fab. 5.5> Exuuias asinus Gaetuli forte leonis
<avian. fab. 5.6> Repperit et spoliis induit ora nouis.
<avian. fab. 5.7> Aptauitque suis incongrua tegmina membris
<avian. fab. 5.8> Et miserum tanto pressit honore caput.
<avian. fab. 5.9> Ast ubi terribilis animo circumstetit horror
<avian. fab. 5.10> Pigraque praesumptus uenit in ossa uigor,
<avian. fab. 5.11> Mitibus ille feris communia pabula calcans
<avian. fab. 5.12> Turbabat pauidas per sua rura boues.
<avian. fab. 5.13> Rusticus hunc magna postquam deprendit ab aure,
<avian. fab. 5.14> Correptum uinclis uerberibusque domat;
<avian. fab. 5.15> Et simul abstracto denudans corpora tergo
<avian. fab. 5.16> Increpat his miserum uocibus ille pecus:
<avian. fab. 5.17>"Forsitan ignotos imitato murmure fallas,
<avian. fab. 5.18> At mihi, qui quondam, semper asellus eris."
<avian. fab. 5.19>[Quo est ut <tam> penitus terrae sit homunculus expers,
<avian. fab. 5.20><Sed> totam terram solus habere cupit?]
<avian. fab. 6.1> Edita gurgitibus limoque immersa profundo
<avian. fab. 6.2> Et luteis tantum semper amica uadis,
<avian. fab. 6.3> Ad superos colles herbosaque prata recurrens,
<avian. fab. 6.4> Mulcebat miseras turgida rana feras:
<avian. fab. 6.5> Callida quod posset grauibus succurrere morbis
<avian. fab. 6.6> Et uitam ingenio continuare suo;
<avian. fab. 6.7> Nec se Paeonio iactat cessisse magistro,
<avian. fab. 6.8> Quamuis perpetuos curet in orbe deos.
<avian. fab. 6.9> Tunc uulpes pecudum ridens astuta quietem,
<avian. fab. 6.10> Verborum uacuam prodidit esse fidem.
<avian. fab. 6.11>"Haec dabit aegrotis, inquit, medicamina membris,
<avian. fab. 6.12> Pallida caeruleus cui notat ora color?"
<avian. fab. 6.13>[Ne sibimet quisquam de rebus inaniter ullis,
<avian. fab. 6.14> Quod nequit imponat, nostra fabella monet].
<avian. fab. 7.1>[Haud facile est prauis innatum mentibus ut se
<avian. fab. 7.2> Verberibus dignas supplicioue putent.]
<avian. fab. 7.3> Forte canis quondam nullis latratibus horrens
<avian. fab. 7.4> Nec patulis primum rictibus ora trahens,
<avian. fab. 7.5> Mollia sed pauidae submittens uerbera caudae,
<avian. fab. 7.6> Concitus audaci uulnera dente dabat.
<avian. fab. 7.7> Hunc dominus, ne quem probitas simulata lateret,
<avian. fab. 7.8> Iusserat in rabido gutture ferre nolam.
<avian. fab. 7.9> Faucibus innexis crepitantia subligat aera,
<avian. fab. 7.10> Quae facili motu signa cauenda darent,
<avian. fab. 7.11> Haec tamen ille sibi credebat praemia ferri,
<avian. fab. 7.12> Et similem turbam despiciebat ouans.
<avian. fab. 7.13> Tunc insultantem senior de plebe superbum
<avian. fab. 7.14> Aggreditur tali singula uoce monens:
<avian. fab. 7.15>"Infelix, quae tanta rapit dementia sensum,
<avian. fab. 7.16> Munera pro meritis si cupis ista dari?
<avian. fab. 7.17> Non hoc uirtutis decus ostentatur in aere,
<avian. fab. 7.18> Nequitiae testem sed geris inde sonum."
<avian. fab. 8.1>[Contentum propriis sapientem uiuere rebus
<avian. fab. 8.2> Nec cupere alterius, nostra fabella monet,
<avian. fab. 8.3> Indignata cito ne stet Fortuna recursu
<avian. fab. 8.4> Atque eadem minuat quae dedit ante rota.]
<avian. fab. 8.5> Corporis immensi fertur pecus isse per auras
<avian. fab. 8.6> Et magnum precibus sollicitasse Iouem:
<avian. fab. 8.7> Turpe nimis cunctis irridendumque uideri,
<avian. fab. 8.8> Insignes geminis cornibus ire boues,
<avian. fab. 8.9> Et solum nulla munitum parte camelum
<avian. fab. 8.10> Obiectum cunctis expositumque feris.
<avian. fab. 8.11> Iuppiter irridens postquam sperata negauit,
<avian. fab. 8.12> Insuper et magnae sustulit auris onus:
<avian. fab. 8.13>"Viue minor merito, cui sors non sufficit, inquit,
<avian. fab. 8.14> Et tua perpetuum, liuide, damna geme."
<avian. fab. 9.1> Montibus ignotis curuisque in uallibus artum
<avian. fab. 9.2> Cum socio quidam suscipiebat iter,
<avian. fab. 9.3> Securus, quodcumque malum fortuna tulisset,
<avian. fab. 9.4> Robore collato posset uterque pati.
<avian. fab. 9.5> Dumque per inceptum uario sermone feruntur,
<avian. fab. 9.6> In mediam praeceps conuenit ursa uiam.
<avian. fab. 9.7> Horum alter facili comprendens robora cursu
<avian. fab. 9.8> In uiridi trepidum fronde pependit onus;
<avian. fab. 9.9> Ille trahens nullo iacuit uestigia gressu,
<avian. fab. 9.10> Exanimem fingens, sponte relisus humi.
<avian. fab. 9.11> Continuo praedam cupiens fera saeua cucurrit
<avian. fab. 9.12> Et miserum curuis unguibus ante leuat;
<avian. fab. 9.13> Verum ubi concreto riguerunt membra timore
<avian. fab. 9.14>(Nam solitus mentis liquerat ossa calor),
<avian. fab. 9.15> Tunc olidum credens, quamuis ieiuna, cadauer
<avian. fab. 9.16> Deserit et lustris conditur ursa suis.
<avian. fab. 9.17> Sed cum securi paulatim in uerba redissent,
<avian. fab. 9.18> Liberior iusto, qui fuit ante fugax:
<avian. fab. 9.19>"Dic, sodes, quidnam trepido tibi rettulit ursa?
<avian. fab. 9.20> Nam secreta diu multaque uerba dedit."
<avian. fab. 9.21>"Magna quidem monuit, tamen haec quoque maxima iussit,
<avian. fab. 9.22> Quae misero semper sunt facienda mihi:
<avian. fab. 9.23>"Ne facile alterius repetas consortia, dixit,
<avian. fab. 9.24> Rursus ab insana ne capiare fera."
<avian. fab. 9a.1> Confidens homini maledicitur ore uidentis,
<avian. fab. 9a.2> In dubiam cunctis non adhibeto fidem.
<avian. fab. 9a.3> Fratribus in falsis exosa pericula subsunt,
<avian. fab. 9a.4> Subiectum multis lubrica, rara fides.
<avian. fab. 10.1> Caluus eques capiti solitus religare capillos
<avian. fab. 10.2> Atque alias nudo uertice ferre comas,
<avian. fab. 10.3> Ad Campum nitidis uenit conspectus in armis
<avian. fab. 10.4> Et facilem frenis flectere coepit equum.
<avian. fab. 10.5> Huius ab aduerso Boreae spiramina praeflant
<avian. fab. 10.6> Ridiculum populo conspiciente caput;
<avian. fab. 10.7> Nam mox deiecto nituit frons nuda galero,
<avian. fab. 10.8> Discolor apposita quae fuit ante coma.
<avian. fab. 10.9> Ille sagax, tantis quod risus milibus esset,
<avian. fab. 10.10> Distulit admota calliditate iocum:
<avian. fab. 10.11>"Quid mirum, referens, positos fugisse capillos,
<avian. fab. 10.12> Quem prius aequaeuae deseruere comae?"
<avian. fab. 10a.1> Ridiculus cuiquam cum sis, absoluere temet,
<avian. fab. 10a.2> Apposita ueri cum ratione stude.
<avian. fab. 10a.3> Fuscata ceruice stude ne prae uidearis:
<avian. fab. 10a.4> Crine capillata calua secunda patent.
<avian. fab. 10a.5> Se risu quicumque nouo sciat esse retentum,
<avian. fab. 10a.6> Arte magis studeat quam prohibere minis.
<avian. fab. 10a.7> Ferre iocos gratos caluus docet esse ligatos:
<avian. fab. 10a.8> Vtile consilium risu depellere risum.
<avian. fab. 11.1> Eripiens geminas ripis cedentibus ollas
<avian. fab. 11.2> Insanis pariter flumen agebat aquis.
<avian. fab. 11.3> Sed diuersa duas ars et natura creauit:
<avian. fab. 11.4> Aere prior fusa est, altera ficta luto.
<avian. fab. 11.5> Dispar erat fragili et solidae concordia motus, 
<avian. fab. 11.6> Incertumque uagus amnis habebat iter.
<avian. fab. 11.7> Ne tamen allisam confringeret, aerea testa
<avian. fab. 11.8> Iurabat solidam longius ire uiam.
<avian. fab. 11.9> Illa, timens ne quid leuibus grauiora nocerent,
<avian. fab. 11.10> Et quia nulla breui est cum meliore fides, 
<avian. fab. 11.11>"Quamuis securam uerbis me feceris" inquit,
<avian. fab. 11.12>"Non timor ex animo decutiendus erit;
<avian. fab. 11.13> Nam me siue tibi seu te mihi conferat unda,
<avian. fab. 11.14> Semper ero ambobus subdita sola malis."
<avian. fab. 11.15>[Pauperior caueat sese sociari potenti,
<avian. fab. 11.16> Namque fides illist cum parili melior.
<avian. fab. 11.17><>
<avian. fab. 11.18> Nam fragili fidus nesciat esse potens.]
<avian. fab. 12.1> Rusticus impresso molitus uomere terram
<avian. fab. 12.2> Thesaurum sulcis prosiluisse uidet.
<avian. fab. 12.3> Mox indigna animo properante reliquit aratra,
<avian. fab. 12.4> Semina compellens ad meliora boues.
<avian. fab. 12.5> Continuo supplex telluri construit aras,
<avian. fab. 12.6> Quae sibi depositas sponte dedisset opes.
<avian. fab. 12.7> Hunc fortuna nouis gaudentem prouida rebus
<avian. fab. 12.8> Admonet indignam se quoque ture dolens:
<avian. fab. 12.9>"Nunc inuenta meis non prodis munera templis
<avian. fab. 12.10> Atque alios mauis participare deos;
<avian. fab. 12.11> Sed cum surrepto fueris tristissimus auro,
<avian. fab. 12.12> Me primam lacrimis sollicitabis inops."
<avian. fab. 12a.1> Non me ridenti sed tristi cernere uultu
<avian. fab. 12a.2> Fas erit, et uacua sint tibi uota tua.
<avian. fab. 12a.3> Vnius accepto peccat graue quisque talento,
<avian. fab. 12a.4> Si, quod ab hoc sumpsit, imputat hoc alii.
<avian. fab. 12a.5> Non est altare bene pro reliquo spoliandum,
<avian. fab. 12a.6> Gratia reddatur unde iocunda uenit.
<avian. fab. 12a.7> Cui tantus magno census tum munere crescit,
<avian. fab. 12a.8> Reddat huic(==HU-IC) grates quo tribuente tulit.
<avian. fab. 13.1> Immensum taurus fugeret cum forte leonem
<avian. fab. 13.2> Tutaque desertis quaereret antra uiis,
<avian. fab. 13.3> Speluncam reperit, quam tunc hirsutus habebat
<avian. fab. 13.4> Cinyphii ductor qui gregis esse solet.
<avian. fab. 13.5> Ast ubi submissa meditantem irrumpere fronte
<avian. fab. 13.6> Obuius obliquo terruit ore caper,
<avian. fab. 13.7> Tristis abit longaque fugax de ualle locutus
<avian. fab. 13.8>(Nam timor expulsum iurgia ferre uetat):
<avian. fab. 13.9>"Non te demissis saetosum, putide, barbis,
<avian. fab. 13.10> Illum, qui superest consequiturque, tremo;
<avian. fab. 13.11> Nam si discedat, nosces, stultissime, quantum
<avian. fab. 13.12> Discrepet a tauri uiribus hircus olens."
<avian. fab. 13a.1> Dum cupis illatum tibimet persoluere damnum,
<avian. fab. 13a.2> Absque tuo damno hocce caueto fore.
<avian. fab. 13a.3> Non spernas aliquem subita de clade gementem,
<avian. fab. 13a.4> Ne quandoque minis obuiet ille tuis.
<avian. fab. 14.1> Iuppiter in toto quondam quaesiuerat orbe,
<avian. fab. 14.2> Munera natorum quis meliora daret.
<avian. fab. 14.3> Certatim ad regem currit genus omne ferarum,
<avian. fab. 14.4> Permixtumque homini cogitur ire pecus;
<avian. fab. 14.5> Sed nec squamigeri desunt ad iurgia pisces
<avian. fab. 14.6> Vel quidquid uolucrum purior aura uehit.
<avian. fab. 14.7> Inter quos trepidae ducebant pignora matres,
<avian. fab. 14.8> Iudicio tanti discutienda dei.
<avian. fab. 14.9> Tunc breuis informem traheret cum simia natum,
<avian. fab. 14.10> Ipsum etiam in risum compulit ire Iouem.
<avian. fab. 14.11> Hanc tamen ante alios rupit turpissima uocem,
<avian. fab. 14.12> Dum generis crimen sic abolere cupit:
<avian. fab. 14.13>"Iuppiter hoc norit, maneat uictoria si quem,
<avian. fab. 14.14> Iudicio superest omnibus iste meo."
<avian. fab. 14a.1> Nolo uelis rerum quidquam laudare tuarum,
<avian. fab. 14a.2> Ni sint alterius ore probata prius.
<avian. fab. 14a.3> Sic mos est hominis, quidquid sibi fecerit ipse
<avian. fab. 14a.4> Vile licet maneat, approbat ipse tamen.
<avian. fab. 14a.5> Laus falerata nimis proprio sordescit in ore,
<avian. fab. 14a.6> Incitat in risum laus falerata sibi.
<avian. fab. 14a.7> Si quis amat ranam, ranam putat esse Dianam.
<avian. fab. 14a.8><>
<avian. fab. 15.1> Threiciam uolucrem fertur Iunonius ales
<avian. fab. 15.2> Communi sociam conteruisse cibo
<avian. fab. 15.3>(Namque inter uarias fuerat discordia formas,
<avian. fab. 15.4> Magnaque de facili iurgia lite trahunt)
<avian. fab. 15.5> Quod sibi multimodo fulgerent membra decore,
<avian. fab. 15.6> Caeruleam facerent liuida terga gruem;
<avian. fab. 15.7> Et simul erectae circumdans tegmina caudae
<avian. fab. 15.8> Sparserat arcatum sursus in astra iubar.
<avian. fab. 15.9> Illa licet nullo pennarum certet honore,
<avian. fab. 15.10> His tamen insultans uocibus usa datur:
<avian. fab. 15.11>"Quamuis innumerus plumas uariauerit ordo,
<avian. fab. 15.12> Mersus humi semper florida terga geris:
<avian. fab. 15.13> Ast ego deformi sublimis in aera penna,
<avian. fab. 15.14> Proxima sideribus numinibusque feror."
<avian. fab. 15a.1> Si quadam uirtute nites, ne despice quemquam:
<avian. fab. 15a.2> Ex alia quadam forsan et ille nitet.
<avian. fab. 15a.3> Omne decus tollit uentosa superbia uana:
<avian. fab. 15a.4> Iactanti merito dedecus omne uenit.
<avian. fab. 15a.5> Noli despicere socios ne despiciare,
<avian. fab. 15a.6> Ac uolo pauonis litem <et> gruis ut docearis.
<avian. fab. 16.1> Montibus e summis radicitus eruta quercus
<avian. fab. 16.2> Decidit, insani turbine uicta noti,
<avian. fab. 16.3> Quam tumidis subter decurrens alueus undis
<avian. fab. 16.4> Suscipit et fluuio praecipitante rapit.
<avian. fab. 16.5> Verum ubi diuersis impellitur ardua ripis,
<avian. fab. 16.6> In fragiles calamos grande residit onus.
<avian. fab. 16.7> Tunc sic exiguo conectens caespite ramos
<avian. fab. 16.8> Miratur liquidis quod stet arundo uadis:
<avian. fab. 16.9> Se quoque tam uasto necdum consistere trunco,
<avian. fab. 16.10> Ast illam tenui cortice ferre minas.
<avian. fab. 16.11> Stridula mox blando respondens canna susurro
<avian. fab. 16.12> Seque magis tutam debilitate docet:
<avian. fab. 16.13>"Tu rabidos, inquit, uentos saeuasque procellas
<avian. fab. 16.14> Despicis et totis uiribus acta ruis.
<avian. fab. 16.15> Ast ego surgentes paulatim demoror austros
<avian. fab. 16.16> Et quamuis leuibus prouida cedo notis;
<avian. fab. 16.17> In tua praeruptus se effundit robora nimbus,
<avian. fab. 16.18> Motibus aura meis ludificata perit."
<avian. fab. 16.19> Haec nos dicta monent magnis obsistere frustra,
<avian. fab. 16.20> Paulatimque truces exsuperare minas.
<avian. fab. 16.21>[Si fugis in bassum cupias transcendere saepe,
<avian. fab. 16.22> Alta petunt uenti tutius ima iacent.]
<avian. fab. 17.1> Venator iaculis haud irrita uulnera torquens
<avian. fab. 17.2> Turbabat trepidas per sua lustra feras.
<avian. fab. 17.3> Tum pauidis audax cupiens succurrere tigris
<avian. fab. 17.4> Verbere commotas iussit abesse minas.
<avian. fab. 17.5> Ille tamen solito contorquens tela lacerto:
<avian. fab. 17.6>"Nunc tibi, qualis eam, nuntius iste refert."
<avian. fab. 17.7> Et simul emissum transegit uulnera ferrum,
<avian. fab. 17.8> Perstrinxitque citos hasta cruenta pedes.
<avian. fab. 17.9> Molliter at fixum traheret cum saucia telum,
<avian. fab. 17.10> A trepida fertur uulpe retenta diu,
<avian. fab. 17.11> Dum quisnam ille foret, qui talia uulnera ferret,
<avian. fab. 17.12> Aut ubinam iaculum delituisset agens.
<avian. fab. 17.13> Illa gemens fractoque loqui uix murmure coepit
<avian. fab. 17.14>(Nam solitas uoces ira dolorque rapit):
<avian. fab. 17.15>"Nulla quidem medio conuenit in aggere forma
<avian. fab. 17.16> Quaeque oculis olim sit repetenda meis,
<avian. fab. 17.17> Sed cruor et ualidis in nos directa lacertis
<avian. fab. 17.18> Ostendunt aliquem tela fuisse uirum."
<avian. fab. 17a.1> More uolant iaculi clandestina uerba nocentis,
<avian. fab. 17a.2> Nec praescire palam, laederis unde, potes.
<avian. fab. 17a.3> Bruta licet soleant animalia cuncta timeri,
<avian. fab. 17a.4> Omnibus est illis plus metuendus homo.
<avian. fab. 17a.5> Plus aequo pauidos confortant saepe superbi
<avian. fab. 17a.6> Qui, quia confidunt uiribus, hinc pereunt.
<avian. fab. 18.1> Quattuor immensis quondam per prata iuuencis
<avian. fab. 18.2> Fertur amicitiae tanta fuisse fides,
<avian. fab. 18.3> Vt simul emissos nullus diuelleret error,
<avian. fab. 18.4> Rursus et e pastu turba rediret amans.
<avian. fab. 18.5> Hos quoque collatis inter se cornibus ingens
<avian. fab. 18.6> Dicitur in siluis pertimuisse leo,
<avian. fab. 18.7> Dum metus oblatam prohibet temptare rapinam
<avian. fab. 18.8> Et coniuratos horret adire boues;
<avian. fab. 18.9> Sed quamuis audax factisque immanior esset,
<avian. fab. 18.10> Tantorum solus uiribus impar erat.
<avian. fab. 18.11> Protinus aggreditur prauis insistere uerbis,
<avian. fab. 18.12> Collisum cupiens dissociare pecus.
<avian. fab. 18.13> Sic postquam dictis animos disiunxit acerbis,
<avian. fab. 18.14> Inuasit miserum diripuitque gregem.
<avian. fab. 18.15> Tunc quidam ex illis "Vitam seruare quietam
<avian. fab. 18.16> Qui cupiet, nostra discere morte potest.
<avian. fab. 18.17>[Neue cito admotas uerbis fallacibus aures
<avian. fab. 18.18> Impleat aut ueterem deserat ante fidem."]
<avian. fab. 18a.1> Sermones blandos blaeosque cauere memento,
<avian. fab. 18a.2> Credulitas nimia simplicitate nocet.
<avian. fab. 18a.3> Praesens charta docet, quia lis diuortiat usque:
<avian. fab. 18a.4> Foedus, amicitia, firmus amorque ligat.
<avian. fab. 19.1> Horrentes dumos abies pulcherrima risit,
<avian. fab. 19.2> Cum facerent formae iurgia magna suae,
<avian. fab. 19.3> Indignum referens cum istis certamen haberi,
<avian. fab. 19.4> Quod meritis nullus consociaret honor:
<avian. fab. 19.5>"Nam mihi deductum surgens in nubila corpus
<avian. fab. 19.6> Verticis erectas tollit in astra comas,
<avian. fab. 19.7> Puppibus et patulis media cum sede locamur,
<avian. fab. 19.8> In me suspensos explicat aura sinus;
<avian. fab. 19.9> At tibi deformem quod dant spineta figuram,
<avian. fab. 19.10> Despectum cuncti praeteriere uiri."
<avian. fab. 19.11> Ille refert: "Nunc laeta quidem bona sola fateris
<avian. fab. 19.12> Et nostris frueris imperiosa malis;
<avian. fab. 19.13> Sed cum pulchra minax succidet membra securis,
<avian. fab. 19.14> Quam uelles spinas tunc habuisse meas!"
<avian. fab. 19a.1> Nemo suae carnis nimium laetetur honore,
<avian. fab. 19a.2> Ne uilis factus post sua fata gemat.
<avian. fab. 19a.3> Cum pulcher fueris, deformem spernere noli,
<avian. fab. 19a.4> Turpia namque uigent, saepe decora cadunt.
<avian. fab. 19a.5> Dicunt doctores: "rara est concordia formae
<avian. fab. 19a.6> Securique status atque pudicitiae".
<avian. fab. 19a.7> Non honor est sed onus species laesura ferentem:
<avian. fab. 19a.8> Vtilis horriditas non onus est sed honor.
<avian. fab. 20.1> Piscator solitus praedam suspendere saeta
<avian. fab. 20.2> Exigui piscis uile trahebat onus.
<avian. fab. 20.3> Sed postquam superas captum perduxit ad auras
<avian. fab. 20.4> Atque auido fixum uulnus ab ore tulit,
<avian. fab. 20.5>"Parce, precor, supplex lacrimis ita dixit obortis:
<avian. fab. 20.6> Nam quanta ex nostro corpore lucra feres?
<avian. fab. 20.7> Nunc me saxosis genetrix fecunda sub antris
<avian. fab. 20.8> Fudit et in propriis ludere iussit aquis.
<avian. fab. 20.9> Tolle minas, tenerumque tuis sine crescere mensis:
<avian. fab. 20.10> Haec tibi me rursum litoris ora dabit:
<avian. fab. 20.11> Protinus immensi depastus caerula ponti
<avian. fab. 20.12> Pinguior ad calamum sponte recurro tuum."
<avian. fab. 20.13> Ille nefas captum referens absoluere piscem,
<avian. fab. 20.14> Difficiles queritur casibus esse uices:
<avian. fab. 20.15>"Nam miserum est, inquit, praesentem amittere praedam,
<avian. fab. 20.16> Stultius et rursum uota futura sequi."
<avian. fab. 20a.1> Incerta pro spe non munera certa relinque,
<avian. fab. 20a.2> Ne rursus quaeras forte nec inuenias.
<avian. fab. 20a.3> Vnum quod tendis praepono duobus habendis,
<avian. fab. 20a.4> Plus ualet "hoc tribuo" quam "tribuenda duo".
<avian. fab. 20a.5> Quisque tenet, teneat quod cepit dextera prompta,
<avian. fab. 20a.6> Ad praesens oua sunt meliora feris.
<avian. fab. 20a.7> Iudicio plebis non fallit "habes", sed "habebis",
<avian. fab. 20a.8> Plus "unum hoc tribuo" quam "tribuenda duo".
<avian. fab. 21.1> Paruula progeniem terrae mandauerat ales,
<avian. fab. 21.2> Qua stabat uiridi caespite flaua seges.
<avian. fab. 21.3> Rusticus hanc fragili cupiens decerpere culmo
<avian. fab. 21.4> Vicinam supplex forte petebat opem.
<avian. fab. 21.5> Sed uox implumes turbauit credita nidos,
<avian. fab. 21.6> Suaserat et laribus continuare fugam.
<avian. fab. 21.7> Cautior hos remeans prohibet discedere mater:
<avian. fab. 21.8>"Nam quid ab externis proficietur?, ait.
<avian. fab. 21.9> Ille iterum caris operam mandauit amicis;
<avian. fab. 21.10> At genetrix rursum tutior inde manet.
<avian. fab. 21.11> Sed postquam curuas dominum comprendere falces,
<avian. fab. 21.12> Frugibus et ueram sensit adesse manum:
<avian. fab. 21.13>"Nunc, ait, o miseri, dilecta relinquite rura,
<avian. fab. 21.14> Cum spem de propriis uiribus ille petit."
<avian. fab. 21a.1> Non hominem reddit uirtus aliena timendum,
<avian. fab. 21a.2> Viribus ex propriis est metuendus homo.
<avian. fab. 21a.3> Si quis in extrema propria non sede locatur,
<avian. fab. 21a.4> Tempore discedet cum sua quisque petit.
<avian. fab. 21a.5> Exemplo simili uitare pericula debes,
<avian. fab. 21a.6> Instans quando malum uideris esse tibi.
<avian. fab. 22.1> Iuppiter ambiguas hominum praediscere mentes
<avian. fab. 22.2> Ad terras Phoebum misit ab arce poli.
<avian. fab. 22.3> Tunc duo diuersis poscebant numina uotis:
<avian. fab. 22.4> Namque alter cupidus, inuidus alter erat.
<avian. fab. 22.5> His sese medium Titan scrutatus utrumque
<avian. fab. 22.6> Obtulit et precibus cum peteretur, ait:
<avian. fab. 22.7>"Praestant di facilis: nam quae sperauerit unus,
<avian. fab. 22.8> Protinus haec alter congeminata feret."
<avian. fab. 22.9> Sed cui longa iecur nequeat satiare cupido,
<avian. fab. 22.10> Distulit admotas in noua damna preces,
<avian. fab. 22.11> Spem sibi confidens alieno crescere uoto
<avian. fab. 22.12> Seque ratus solum munera ferre duo.
<avian. fab. 22.13> Ille ubi captantem socium sua praemia uidit,
<avian. fab. 22.14> Supplicium proprii corporis optat ouans:
<avian. fab. 22.15> Nam petit exstinctus sic lumine degeret uno,
<avian. fab. 22.16> Alter ut hoc duplicans uiuat utroque carens.
<avian. fab. 22.17> Tum sortem sapiens humanam risit Apollo,
<avian. fab. 22.18> Inuidiaeque malum rettulit ipse Ioui,
<avian. fab. 22.19> Quae, dum prouentis aliorum gaudet iniquis,
<avian. fab. 22.20> Laetior infelix et sua damna cupit.
<avian. fab. 22.21>[Inuidus ut non sis nec auarus, nostra fabella
<avian. fab. 22.22> Casibus edocet his ne similem subeas.
<avian. fab. 22.23>+ Omnia dat cupido, sua non petit in cupido +]
<avian. fab. 23.1> Venditor insignem referens de marmore Bacchum
<avian. fab. 23.2> Expositum pretio fecerat esse deum.
<avian. fab. 23.3> Nobilis hunc quidam funesta in sede sepulcri
<avian. fab. 23.4> Mercari cupiens compositurus erat;
<avian. fab. 23.5> Alter adoratis ut ferret munera templis,
<avian. fab. 23.6> Redderet et sacro debita uota loco.
<avian. fab. 23.7>"Nunc, ait, ambiguum facies de mercibus omen,
<avian. fab. 23.8> Cum spes in pretium munera dispar agit,
<avian. fab. 23.9> Et me defunctis seu malis tradere diuis,
<avian. fab. 23.10> Siue decus busti seu uelis esse deum.
<avian. fab. 23.11> Subdita namque tibi est magni reuerentia sacri
<avian. fab. 23.12> Atque eadem retines funera nostra manu."
<avian. fab. 23.13>[Conuenit hoc illis, quibus est permissa potestas,
<avian. fab. 23.14> An praestare magis, seu nocuisse uelint.]
<avian. fab. 23.15>[In damnum alterius spem tu tibi ponere noli,
<avian. fab. 23.16> Fallere qui satagit, fallitur arte sua.]
<avian. fab. 24.1> Certamen longa protractum lite gerebant
<avian. fab. 24.2> Venator quondam nobilis atque leo.
<avian. fab. 24.3> Hi cum perpetuum cuperent in iurgia finem,
<avian. fab. 24.4> Edita continuo forte sepulcra uident.
<avian. fab. 24.5> Illic docta manus flectentem colla leonem
<avian. fab. 24.6> Fecerat in gremio procubuisse uiri.
<avian. fab. 24.7> Scilicet affirmas pictura teste superbum
<avian. fab. 24.8> Se fieri: exstinctam nam docet esse feram.
<avian. fab. 24.9> Ille graues oculos ad inania signa retorquens
<avian. fab. 24.10> Infremit et rabido pectore uerba dedit:
<avian. fab. 24.11>"Irrita te generis subiit fiducia uestri,
<avian. fab. 24.12> Artificis testem si cupis esse manum.
<avian. fab. 24.13> Quod si nostra nouum caperet sollertia sensum,
<avian. fab. 24.14> Sculperet ut docili pollice saxa leo,
<avian. fab. 24.15> Tunc hominem aspiceres oppressum murmure magno,
<avian. fab. 24.16> Conderet ut rabidis ultima fata genis."
<avian. fab. 24a.1> Ne credas aliquem, docet ista parabola forte, 
<avian. fab. 24a.2> Exemplo uacuo credere uelle tibi.
<avian. fab. 24a.3> Decipiunt aures pictura oculos<que> poesis,
<avian. fab. 24a.4> Crede <uel> huic uel ei falleris hac uel ea.
<avian. fab. 24a.5> Quid prodest duram <tibi> iacturam parituro
<avian. fab. 24a.6> Praesenti quae dat et simili modicum?
<avian. fab. 24a.7> Nec pictae tabulae, nec testi credito per se,
<avian. fab. 24a.8> Nam pellectus eris, si male credideris.
<avian. fab. 24a.9> Est homo <uel> simplex praecellens omnia bruta,
<avian. fab. 24a.10> Haec cum in multis sint tamen apta iocis.
<avian. fab. 25.1> Flens puer extremam putei consedit ad undam,
<avian. fab. 25.2> Vana superuacuis rictibus ora trahens.
<avian. fab. 25.3> Callidus hunc lacrimis postquam fur uidit obortis,
<avian. fab. 25.4> Quaenam tristitiae sit modo causa rogat.
<avian. fab. 25.5> Ille sibi abrupti fingens discrimina funis
<avian. fab. 25.6> Atque auri queritur desiluisse cadum.
<avian. fab. 25.7> Nec mora, sollicitam traxit manus improba uestem,
<avian. fab. 25.8> Exutus putei protinus ima petit.
<avian. fab. 25.9> Paruulus exiguo circumdans pallia collo
<avian. fab. 25.10> Sentibus immersus delituisse datur.
<avian. fab. 25.11> Sed post fallaci suscepta pericula uoto
<avian. fab. 25.12> Tristior, amissa ueste resedit humi.
<avian. fab. 25.13> Dicitur his sollers uocem rupisse querellis
<avian. fab. 25.14> Et gemitu summos sollicitasse deos:
<avian. fab. 25.15>"Perdita, quisquis erit, posthac bene pallia credat,
<avian. fab. 25.16> Qui putat in liquidis quod latet urna uadis."
<avian. fab. 25a.1> Nemo nimis cupide sibi res desideret ullas,
<avian. fab. 25a.2> Ne, cum plus cupiat, perdat et id quod habet.
<avian. fab. 25a.3> Qui uidet infantem nihilominus omnia nescit,
<avian. fab. 25a.4> Quae fortuna dabit quae feret ipse puer.
<avian. fab. 26.1> Viderat excelsa pascentem rupe capellam,
<avian. fab. 26.2> Comminus esuriens cum leo ferret iter.
<avian. fab. 26.3> Et prior: "Heus, inquit, praeruptis ardua saxis
<avian. fab. 26.4> Linque, nec hirsutis pascua quaere iugis;
<avian. fab. 26.5> Sed cytisi croceum per prata uirentia florem
<avian. fab. 26.6> Et glaucas salices et thyma grata pete."
<avian. fab. 26.7> Illa gemens, "Desiste, precor, fallaciter, inquit,
<avian. fab. 26.8> Securam placidis insimulare dolis.
<avian. fab. 26.9> Vera licet moneas, maiora pericula tollas,
<avian. fab. 26.10> Tu tamen his dictis non facis esse fidem:
<avian. fab. 26.11> Nam quamuis rectis constet sententia uerbis,
<avian. fab. 26.12> Suspectam hanc rabidus consiliator habet."
<avian. fab. 26a.1> Non citius blandis cuiusquam credito uerbis,
<avian. fab. 26a.2> Sed si sint fidi, prospice quid moneant.
<avian. fab. 26a.3> Omne genus uirtutum nam prudentia uincit,
<avian. fab. 26a.4> Virtutum mores regulat arte sua. 
<avian. fab. 27.1> Ingentem sitiens cornix aspexerat urnam,
<avian. fab. 27.2> Quae minimam fundo continuisset aquam.
<avian. fab. 27.3> Hanc enisa diu planis effundere campis,
<avian. fab. 27.4> Scilicet ut nimiam pelleret inde sitim,
<avian. fab. 27.5> Postquam nulla uiam uirtus dedit, admouet omnes
<avian. fab. 27.6> Indignata noua calliditate dolos;
<avian. fab. 27.7> Nam breuis immersis accrescens sponte lapillis
<avian. fab. 27.8> Potandi facilem praebuit unda uiam.
<avian. fab. 27.9> Viribus haec docuit quam sit prudentia maior,
<avian. fab. 27.10> Qua coeptum uolucris explicuisset opus.
<avian. fab. 28.1> Vincla recusanti dedignantique iuuenco
<avian. fab. 28.2> Aspera mordaci subdere colla iugo
<avian. fab. 28.3> Rusticus obliqua succidens cornua falce
<avian. fab. 28.4> Credidit insanum defremuisse pecus,
<avian. fab. 28.5> Cautus et immenso ceruicem innectit aratro
<avian. fab. 28.6>(Namque erat hic cornu promptior atque pede),
<avian. fab. 28.7> Scilicet ut longus prohiberet uerbera temo
<avian. fab. 28.8> Neue ictus faciles ungula saeua daret.
<avian. fab. 28.9> Sed postquam irato detractans uincula collo
<avian. fab. 28.10> Immeritam uacua calce fatigat humum,
<avian. fab. 28.11> Continuo euersam pedibus dispergit harenam,
<avian. fab. 28.12> Quam in domini Boreas ora sequentis agat.
<avian. fab. 28.13> Tunc hic informi squalentes puluere crines
<avian. fab. 28.14> Discutiens imo pectore uictus ait:
<avian. fab. 28.15>"Nimirum exemplum naturae derat iniquae,
<avian. fab. 28.16> Qua fieri posset quis ratione nocens."
<avian. fab. 28.17>[Vix castigatur cui semita recta negatur;
<avian. fab. 28.18> Quod mala mens didicit perdere uix poterit.
<avian. fab. 28.19> Tauro sunt similes prauo quicumque rebelles
<avian. fab. 28.20> Quos nec uerba regunt, uerbera nec reprimunt.]
<avian. fab. 29.1> Horrida congestis cum staret bruma pruinis
<avian. fab. 29.2> Cunctaque durato stringeret arua gelu,
<avian. fab. 29.3> Haesit in aduersa nimborum mole uiator;
<avian. fab. 29.4> Perdita nam prohibet semita ferre gradum.
<avian. fab. 29.5> Hunc nemorum custos fertur miseratus in antro
<avian. fab. 29.6> Exceptum Satyrus continuisse suo.
<avian. fab. 29.7> Quem simul aspiciens ruris miratur alumnus
<avian. fab. 29.8> Vimque homini tantam protinus esse pauet;
<avian. fab. 29.9> Nam gelidos artus uitae ut reuocaret in usum,
<avian. fab. 29.10> Afflatas calido soluerat ore manus.
<avian. fab. 29.11> Sed cum depulso coepisset frigore laetus
<avian. fab. 29.12> Hospitis eximia sedulitate frui,
<avian. fab. 29.13>(Namque illi agrestem cupiens ostendere uitam,
<avian. fab. 29.14> Siluarum referens optima quaeque dabat,
<avian. fab. 29.15> Obtulit et calido plenum cratera Lyaeo,
<avian. fab. 29.16> Laxet ut infusus frigida membra tepor.)
<avian. fab. 29.17> Ille ubi feruentem labris contingere testam
<avian. fab. 29.18> Horruit, algenti rursus ab ore reflat.
<avian. fab. 29.19> Obstipuit duplici monstro perterritus hospes
<avian. fab. 29.20> Et pulsum siluis longius ire iubet:
<avian. fab. 29.21>'Nolo, ait, ut nostris umquam successerit antris
<avian. fab. 29.22> Tam diuersa duo qui simul ora ferat.'
<avian. fab. 29.23>[Qui bene proloquitur coram, sed postea praue,
<avian. fab. 29.24> Hic erit inuisus bina quod ora geret.] 
<avian. fab. 30.1> Vastantem segetes et pinguia culta ruentem
<avian. fab. 30.2> Liquerat abscisa rusticus aure suem,
<avian. fab. 30.3> Vt memor accepti referens monumenta doloris
<avian. fab. 30.4> Vlterius teneris parceret ille satis.
<avian. fab. 30.5> Rursus in exsculpti deprensus crimine campi
<avian. fab. 30.6> Perdidit indultae perfidus auris onus.
<avian. fab. 30.7> Nec mora, praedictae segeti caput intulit horrens,
<avian. fab. 30.8> Poena sed insignem congeminata facit.
<avian. fab. 30.9> Tunc domini captum mensis dedit ille superbis,
<avian. fab. 30.10> In uarias epulas plurima frusta secans.
<avian. fab. 30.11> Sed cum consumpti dominus cor quaereret apri,
<avian. fab. 30.12> Impatiens fertur quod rapuisse cocus,
<avian. fab. 30.13> Rusticus hoc iustam uerbo compescuit iram,
<avian. fab. 30.14> Affirmans stultum non habuisse suem.
<avian. fab. 30.15>"Nam cur membrorum demens in damna redisset,
<avian. fab. 30.16> Atque uno totiens posset ab hoste capi?"
<avian. fab. 30.17> Haec illos descripta monent, qui saepius ausi
<avian. fab. 30.18> Numquam peccatis abstinuere manus.
<avian. fab. 31.1> Ingentem fertur mus quondam paruus oberrans
<avian. fab. 31.2> Ausus ab exiguo laedere dente bouem.
<avian. fab. 31.3> Verum ubi mordaci confecit uulnera rostro,
<avian. fab. 31.4> Tutus in anfractus conditur inde suos.
<avian. fab. 31.5> Ille licet uasta toruum ceruice minetur,
<avian. fab. 31.6> Non tamen iratus quem petat esse uidet.
<avian. fab. 31.7> Tunc indignantem iusto sermone fatigans,
<avian. fab. 31.8> Distulit hostiles calliditate minas:
<avian. fab. 31.9>"Non quia magna tibi tribuerunt membra parentes,
<avian. fab. 31.10> Viribus effectum constituere tuis.
<avian. fab. 31.11>[Disce tamen breuibus quae sit fiducia monstris,
<avian. fab. 31.12> Vt faciat quicquid paruula turba cupit."]
<avian. fab. 31.13>[Cum diues persona breuem maiorue potestas
<avian. fab. 31.14> Subdere uult sibimet, si nequit, ira tumet.]
<avian. fab. 32.1> Haerentem luteo sub gurgite rusticus axem
<avian. fab. 32.2> Liquerat et nexos ad iuga tarda boues,
<avian. fab. 32.3> Frustra depositis confidens numina uotis
<avian. fab. 32.4> Ferre suis rebus, cum resideret, opem.
<avian. fab. 32.5> Cui rector summis Tirynthius infit ab astris
<avian. fab. 32.6>(Nam uocat hunc supplex in sua uota deum):
<avian. fab. 32.7>"Perge laborantes stimulis agitare iuuencos,
<avian. fab. 32.8> Et manibus pigras disce iuuare rotas.
<avian. fab. 32.9> Tunc quoque congressum maioraque uiribus ausum
<avian. fab. 32.10> Fas superos animis conciliare tuis.
<avian. fab. 32.11> Disce tamen pigris non flecti numina uotis
<avian. fab. 32.12> Praesentesque adhibe, cum facis ipse, deos."
<avian. fab. 33.1> Anser erat cuidam pretioso germine feta,
<avian. fab. 33.2> Ouaque quae nidis aurea saepe daret.
<avian. fab. 33.3> Fixerat hanc uolucri legem Natura superbae,
<avian. fab. 33.4> Ne liceat pariter munera ferre duo.
<avian. fab. 33.5> Sed dominus, cupidum sperans uanescere uotum,
<avian. fab. 33.6> Non tulit exosas in sua lucra moras,
<avian. fab. 33.7> Grande ratus pretium uolucris de morte referre,
<avian. fab. 33.8> Quae tam continuo munere diues erat.
<avian. fab. 33.9> Postquam nuda minax egit per uiscera ferrum
<avian. fab. 33.10> Et uacuam solitis fetibus esse uidet,
<avian. fab. 33.11> Ingemuit tantae deceptus crimine fraudis;
<avian. fab. 33.12> Nam poenam meritis rettulit inde suis.
<avian. fab. 33.13> Sic qui cuncta deos uno male tempore poscunt,
<avian. fab. 33.14> Iustius his etiam uota diurna negant.
<avian. fab. 33a.1> Omittit totum qui tendit ad omnia uotum.
<avian. fab. 33a.2><>
<avian. fab. 33a.3> Cum tibi cuncta petas, aequi transcendere metas
<avian. fab. 33a.4> Desine: nulla metit qui sibi cuncta petit.
<avian. fab. 33a.5> Vites fortunam parantem(==PA+RANTEM) damna futura
<avian. fab. 33a.6><Te> docet ut caueas aurea qui det oua(==O-VA).
<avian. fab. 34.1> Quisquis torpentem passus transisse iuuentam
<avian. fab. 34.2> Nec timuit uitae prouidus ante mala,
<avian. fab. 34.3> Confectus senio, postquam grauis affuit aetas,
<avian. fab. 34.4> Heu frustra alterius saepe rogabit opem.
<avian. fab. 34.5> Solibus ereptos hiemi formica labores
<avian. fab. 34.6> Distulit et breuibus condidit ante cauis.
<avian. fab. 34.7> Verum ubi candentes suscepit terra pruinas
<avian. fab. 34.8> Aruaque sub rigido delituere gelu,
<avian. fab. 34.9> Pigra nimis tanto non aequans corpore nimbos
<avian. fab. 34.10> In propriis laribus umida grana legit.
<avian. fab. 34.11> Discolor hanc precibus supplex alimenta rogabat,
<avian. fab. 34.12> Quae quondam querulo ruperat arua sono:
<avian. fab. 34.13> Se quoque, maturas cum tunderet area messes,
<avian. fab. 34.14> Cantibus aestiuos explicuisse dies.
<avian. fab. 34.15> Paruula tunc ridens sic est affata cicadam
<avian. fab. 34.16>(Nam uitam pariter continuare solent):
<avian. fab. 34.17>"Mi quoniam summo substantia parta labore est,
<avian. fab. 34.18> Frigoribus mediis otia longa traho;
<avian. fab. 34.19> At tibi saltandi nunc ultima tempora restant,
<avian. fab. 34.20> Cantibus est quoniam uita peracta prior."
<avian. fab. 34.21>[Sic, homo, grana metas ut cum tua uenerit aetas,
<avian. fab. 34.22> Ad senii metas non aliena petas.]
<avian. fab. 35.1> Fama est quod geminum profundens simia partum
<avian. fab. 35.2> Diuidat in uarias pignora nata uices;
<avian. fab. 35.3> Namque unum caro genetrix educit amore,
<avian. fab. 35.4> Alteriusque odiis exsaturata tumet.
<avian. fab. 35.5> Coeperit ut fetam grauior terrere tumultus,
<avian. fab. 35.6> Dissimili natos condicione rapit:
<avian. fab. 35.7> Dilectum manibus uel pectore gestat amico,
<avian. fab. 35.8> Contemptum dorso suscipiente leuat.
<avian. fab. 35.9> Sed cum lassatis nequeat consistere plantis,
<avian. fab. 35.10> Oppositum fugiens sponte remittit onus.
<avian. fab. 35.11> Alter ab hirsuto circumdans brachia collo
<avian. fab. 35.12> Haeret et inuita cum genetrice fugit.
<avian. fab. 35.13> Mox quoque dilecti succedit in oscula fratris,
<avian. fab. 35.14> Seruatus uetulis unicus heres auis.
<avian. fab. 35.15>[Sic multos neglecta iuuant, atque ordine uerso
<avian. fab. 35.16> Spes humiles rursus in meliora refert.]
<avian. fab. 35.17>[Quod uile est carum, quod carum uile putemus,
<avian. fab. 35.18> Sic tibi nec cupidus huic nec auarus eris.]
<avian. fab. 36.1> Pulcher et intacta uitulus ceruice resultans
<avian. fab. 36.2> Scindentem assidue uiderat arua bouem.
<avian. fab. 36.3>"Non pudet heus, inquit, longaeuo uincula collo
<avian. fab. 36.4> Ferre nec haec positis otia nosse iugis?
<avian. fab. 36.5> Cum mihi subiectas pateat discursus in herbas
<avian. fab. 36.6> Et nemorum liceat rursus opaca sequi."
<avian. fab. 36.7> At senior, nullam uerbis compulsus in iram,
<avian. fab. 36.8> Vertebat solitam uomere fessus humum,
<avian. fab. 36.9> Donec deposito per prata liceret aratro
<avian. fab. 36.10> Molliter herboso procubuisse toro.
<avian. fab. 36.11> Mox uitulum sacris innexum respicit aris
<avian. fab. 36.12> Admotum cultro comminus ire popae.
<avian. fab. 36.13>"Hanc tibi tristis, ait, dedit indulgentia mortem,
<avian. fab. 36.14> Expertem nostri quae facit esse iugi.
<avian. fab. 36.15> Proderit ergo graues quamuis perferre labores,
<avian. fab. 36.16> Otia quam tenerum mox peritura pati."
<avian. fab. 36.17> Est hominum sors ista, magis felicibus ut mors
<avian. fab. 36.18> Sit cita, cum miseris uita diurna negat.
<avian. fab. 36a.1> Otia si uites, periere cupidinis artes,
<avian. fab. 36a.2> Ac delicatis otia busta parant.
<avian. fab. 36a.3> Semper(==SEMPR) aliquid facito ne te fallax inimicus
<avian. fab. 36a.4> Torpentem capiat, per sua lora trahat.
<avian. fab. 36a.5> Efficit ac nutrit labor hic animus generosos,
<avian. fab. 36a.6> Proficit absque Deo nullus in orbe labor.
<avian. fab. 37.1> Pinguior exhausto canis occurrisse leoni
<avian. fab. 37.2> Fertur et insertis uerba dedisse iocis.
<avian. fab. 37.3>'Nonne uides duplici tendantur ut ilia tergo
<avian. fab. 37.4> Luxurietque toris nobile pectus? ait.
<avian. fab. 37.5> Proximus humanis ducor post otia mensis,
<avian. fab. 37.6> Communem capiens largius ore cibum.'
<avian. fab. 37.7>'Sed quod crassa malum circumdat guttura ferrum?'
<avian. fab. 37.8>'Ne custodita fas sit abire domo.
<avian. fab. 37.9> At tu magna diu moribundus lustra pererras,
<avian. fab. 37.10> Donec se siluis obuia praeda ferat.
<avian. fab. 37.11> Perge igitur nostris tua subdere colla catenis,
<avian. fab. 37.12> Dum liceat faciles promeruisse dapes.'
<avian. fab. 37.13> Protinus ille grauem gemuit collectus in iram
<avian. fab. 37.14> Atque ferox animi nobile murmur agit.
<avian. fab. 37.15>'Vade, ait, et meritis nodum ceruicibus infer,
<avian. fab. 37.16> Compensentque tuam uincula dura famem;
<avian. fab. 37.17> At mea cum uacuis libertas redditur antris,
<avian. fab. 37.18> Quamuis ieiunus quae libet arua peto.
<avian. fab. 37.19> Has illis epulas potius laudare memento,
<avian. fab. 37.20> Qui libertatem postposuere gulae.'
<avian. fab. 38.1> Dulcibus e stagnis fluuio torrente coactus
<avian. fab. 38.2> Aequoreas praeceps piscis obibat aquas.
<avian. fab. 38.3> Illic squamigerum despectans improbus agmen
<avian. fab. 38.4> Eximium sese nobilitate refert.
<avian. fab. 38.5> Non tulit expulsum patrio sub gurgite phycis
<avian. fab. 38.6> Verbaque cum salibus asperiora dedit:
<avian. fab. 38.7>"Vana laboratis aufer mendacia dictis,
<avian. fab. 38.8> Quaeque refutari te quoque teste queant.
<avian. fab. 38.9> Nam quis erit potior populo spectante probabo,
<avian. fab. 38.10> Si pariter captos umida lina trahant.
<avian. fab. 38.11> Tunc me nobilior magno mercabitur emptor,
<avian. fab. 38.12> Te simul aere breui debile uulgus emet."
<avian. fab. 38.13>[Quisquis ab externis nuper deuenerit oris,
<avian. fab. 38.14> Non decet indigenis, ut uelit, esse prior.]
<avian. fab. 39.1> Vouerat attritus quondam per proelia miles
<avian. fab. 39.2> Omnia suppositis ignibus arma dare,
<avian. fab. 39.3> Vel quae uictori moriens sibi turba dedisset,
<avian. fab. 39.4> Vel quidquid profugo posset ab hoste capi.
<avian. fab. 39.5> Interea uotis fors affuit et memor arma
<avian. fab. 39.6> Coeperat accenso singula ferre rogo.
<avian. fab. 39.7> Tunc lituus rauco deflectens murmure culpam
<avian. fab. 39.8> Immeritum flammis se docet isse pyrae.
<avian. fab. 39.9>"Nulla tuos, inquit, petierunt tela lacertos,
<avian. fab. 39.10> Viribus affirmes quae tamen acta meis;
<avian. fab. 39.11> Sed tantum uentis et cantibus arma coegi,
<avian. fab. 39.12> Hoc quoque summisso (testor et astra) sono."
<avian. fab. 39.13> Ille resultantem flammis crepitantibus addens
<avian. fab. 39.14>"Nunc te maior, ait, poena dolorque rapit;
<avian. fab. 39.15> Nam licet ipse nihil possis temptare nec ausis,
<avian. fab. 39.16> Saeuior hoc, alios quod facis esse malos."
<avian. fab. 39.17>[Non refert an sis mediata uel immediata
<avian. fab. 39.18> Causa mali, solum lex ad utrumque facit.
<avian. fab. 39.19> Saepe malum postquam fecit quod quisque piauit,
<avian. fab. 39.20> Immunis cusae et criminis esse cupit.]
<avian. fab. 40.1> Distinctus maculis et pulchro pectore pardus
<avian. fab. 40.2> Inter consimiles ibat in arua feras;
<avian. fab. 40.3> Sed quia nulla graues uariarent terga leones,
<avian. fab. 40.4> Protinus his miserum credidit esse genus.
<avian. fab. 40.5> Cetera sordenti damnans animalia uultu,
<avian. fab. 40.6> Solus in exemplum nobilitatis erat.
<avian. fab. 40.7> Hunc arguta nouo gaudentem uulpis amictu
<avian. fab. 40.8> Corripit et uanas approbat esse notas:
<avian. fab. 40.9>"Vade, ait, et pictae nimium confide iuuentae,
<avian. fab. 40.10> Dum mihi consilium pulchrius esse queat,
<avian. fab. 40.11> Miremurque magis quos munera mentis adornant,
<avian. fab. 40.12> Quam qui corporeis enituere bonis."
<avian. fab. 40a.1> Nobilitas sola est animum quod moribus ornat;
<avian. fab. 40a.2> Nobile cor superat nobilitate sua;
<avian. fab. 40a.3> Nobilitas morum praefertur corpore toto;
<avian. fab. 40a.4> Nobilium ritus fama uetusta facit.
<avian. fab. 40a.5> Omne hominum genus est per Christum nobilitatum;
<avian. fab. 40a.6> Nobilitas eius transbeat omne genus.
<avian. fab. 40a.7> Filius est missus ut seruos nobilitaret,
<avian. fab. 40a.8> Applaudens illi nobilis omnis erit.
<avian. fab. 41.1> Impulsus uentis et pressa nube coactus
<avian. fab. 41.2> Ruperat hibernis se grauis imber aquis;
<avian. fab. 41.3> Cumque per effusas stagnaret turbine terras,
<avian. fab. 41.4> Expositum campis fictile pressit opus:
<avian. fab. 41.5> Mobile namque lutum tepidus prius instruit aer,
<avian. fab. 41.6> Discat ut admoto rectius igne coqui.
<avian. fab. 41.7> Tunc nimbus fragilis perquirit nomina testae.
<avian. fab. 41.8> Immemor illa sui "Amphora dicor" ait;
<avian. fab. 41.9>"Nam me docta manus rapiente uolumina gyro
<avian. fab. 41.10> Molliter obliquum iussit habere latus."
<avian. fab. 41.11>"Hactenus hac, inquit, liceat constare figura:
<avian. fab. 41.12> Nam te subiectam diluet imber aquis."
<avian. fab. 41.13> Et simul accepto uiolentius amne fatiscens
<avian. fab. 41.14> Pronior in tenues uicta cucurrit aquas.
<avian. fab. 41.15> Infelix, quae magna sibi cognomina sumens
<avian. fab. 41.16> Ausa pharetratis nubibus ista loqui.
<avian. fab. 41.17> Haec poterunt miseros posthac exempla monere
<avian. fab. 41.18> Subdita nobilibus ne sua fata gemant.
<avian. fab. 42.1> Forte lupum melior cursu deluserat haedus,
<avian. fab. 42.2> Proxima uicinis dum petit arua casis;
<avian. fab. 42.3> Inde fugam recto tendens in moenia cursu
<avian. fab. 42.4> Inter lanigeros astitit ille greges.
<avian. fab. 42.5> Impiger hunc raptor mediamque secutus in urbem
<avian. fab. 42.6> Temptat compositis sollicitare dolis:
<avian. fab. 42.7>"Nonne uides, inquit, cunctis ut uictima templis
<avian. fab. 42.8> Immitem regemens morte cruentet humum?
<avian. fab. 42.9> Quod nisi securo ualeas te reddere campo,
<avian. fab. 42.10> Ei mihi, uittata tu quoque fronte cades."
<avian. fab. 42.11> Ille refert: "Modo quam metuis, precor, exime curam
<avian. fab. 42.12> Et tecum uiles, improbe, tolle minas;
<avian. fab. 42.13> Nam sat erit sacrum diuis fudisse cruorem
<avian. fab. 42.14> Quam rabido fauces exsaturare lupo."
<avian. fab. 42.15>[Sic quotiens duplici subeuntur tristia casu,
<avian. fab. 42.16> Expedit insignem promeruisse necem.]
