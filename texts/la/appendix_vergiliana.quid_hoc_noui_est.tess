<verg. app. quid hoc .1> Quid hoc noui est? quid ira nuntiat deum?
<verg. app. quid hoc .2> Silente nocte candidus mihi puer
<verg. app. quid hoc .3> Tepente cum iaceret abditus sinu,
<verg. app. quid hoc .4> Venus fuit quieta, nec uiriliter
<verg. app. quid hoc .5_5> Iners senile penis extulit caput.
<verg. app. quid hoc .6> Placet, Priape, qui sub arboris coma
<verg. app. quid hoc .7> Soles, sacrum reuincte pampino caput,
<verg. app. quid hoc .8> Ruber sedere cum rubente fascino?
<verg. app. quid hoc .9> At, o Triphalle, saepe floribus nouis
<verg. app. quid hoc .10_10> Tuas sine arte deligauimus comas,
<verg. app. quid hoc .11> Abegimusque uoce saepe, cum tibi
<verg. app. quid hoc .12> Senexue coruus impigerue graculus
<verg. app. quid hoc .13> Sacrum feriret ore corneo caput.
<verg. app. quid hoc .14> Vale, nefande destitutor inguinum,
<verg. app. quid hoc .15_15> Vale, Priape: debeo tibi nihil.
<verg. app. quid hoc .16> Iacebis inter arua pallidus situ,
<verg. app. quid hoc .17> Canisque saeua susque ligneo tibi
<verg. app. quid hoc .18> Lutosus affricabit oblitum latus.
<verg. app. quid hoc .19> At, o sceleste penis, o meum malum,
<verg. app. quid hoc .20_20> Graui piaque lege noxiam lues.
<verg. app. quid hoc .21> Licet querare: nec tibi tener puer
<verg. app. quid hoc .22> Patebit ullus, imminente qui toro
<verg. app. quid hoc .23> Iuuante uerset arte mobilem natem,
<verg. app. quid hoc .24> Puella nec iocosa te leui manu
<verg. app. quid hoc .25_25> Fouebit, adprimetue lucidum femur.
<verg. app. quid hoc .26> Bidens amica Romuli senis memor
<verg. app. quid hoc .27> Paratur, inter atra cuius inguina
<verg. app. quid hoc .28> Latet iacente pantice abditus specus
<verg. app. quid hoc .29> Vagaque pelle tectus annuo gelu
<verg. app. quid hoc .30_30> Araneosus obsidet forem situs.
<verg. app. quid hoc .31> Tibi haec paratur, ut tuum ter aut quater
<verg. app. quid hoc .32> Voret profunda fossa lubricum caput.
<verg. app. quid hoc .33> Licebit aeger, angue lentior, cubes,
<verg. app. quid hoc .34> Tereris usque donec, a, miser, miser
<verg. app. quid hoc .35_35> Triplexque quadruplexque compleas specum.
<verg. app. quid hoc .36> Superbia ista proderit nihil, simul
<verg. app. quid hoc .37> Vagum sonante merseris luto caput.
<verg. app. quid hoc .38> Quid est, iners? pigetne lentitudinis?
<verg. app. quid hoc .39> Licebit hoc inultus auferas semel:
<verg. app. quid hoc .40_40> Sed ille cum redibit aureus puer,
<verg. app. quid hoc .41> Simul sonante senseris iter pede,
<verg. app. quid hoc .42> Rigente neruos excubet lubidine,
<verg. app. quid hoc .43> Et inquietus inguina arrigat tumor,
<verg. app. quid hoc .44> Neque incitare cesset, usque dum mihi
<verg. app. quid hoc .45_45> Venus iocosa molle ruperit latus.
