<sen. mor. 1.1_1> Qui se sponte negat peccasse, ueniam nequiquam petit.
<sen. mor. 1.2_2> Vita excutere honesta debet, ars quod instruxit mala.
<sen. mor. 1.3a_3a> Nil refert animo quo facias, quod fecisse est improbum.
<sen. mor. 1.3_3> Nulli unquam hominis cernitur animus, cernuntur facta omnibus.
<sen. mor. 1.4_4> Laude est expers, qui non fecit, quod fecisse non potest.
<sen. mor. 1.5_5> Quid tam inimicum alteri alterum, quam homini est homo?
<sen. mor. 1.6_6> Feras dolorem: uincitur patientia.
<sen. mor. 1.7_7> Quod nunquam expetere te paeniteat, expetas.
<sen. mor. 1.8_8> Non refert quam multis placeas, quam bonis placeas, uide.
<sen. mor. 1.9_9> Magis libenter, quam loquaris, audias.
<sen. mor. 1.10a_10a> Omnes differentes uitam mors incerta praeuenit.
<sen. mor. 1.10_10> Omnis tanquam uitae extremus est componendus dies.
<sen. mor. 1.11_11> Tristitiam noli praeferre, pellere ubi non potueris.
<sen. mor. 1.12_12> Amicum moneas secreto, laudes palam.
<sen. mor. 1.13_13> Audita rebus, non personis aestimes.
<sen. mor. 1.14_14> Credas te oratorem, tibi si quod opus est persuaseris.
<sen. mor. 1.15_15> Imperio uelut seruam animi compescas libidinem.
<sen. mor. 1.16_16> Quod uis sileri, cuiquam noli dicere.
<sen. mor. 1.17_17> Religiosum odio est nocentis perdere innocentiam.
<sen. mor. 1.18_18> Monstrum senilis auiditas pecuniae est.
<sen. mor. 1.19_19> Pudet sordidius nasci, uiuere non pudet.
<sen. mor. 1.20_20> Dulcius quid est quam habere, quicum ut tecum ausis loqui?
<sen. mor. 1.21_21> Quam est ualidus qui laedentem laesus neglegit!
<sen. mor. 1.22_22> Magnopere quid sis, nil quid habeare interest.
<sen. mor. 1.23_23> Nondum est beatus, turba quem non riserit.
<sen. mor. 1.24_24> Si esse uis beatus, primum contemnas contemnier.
<sen. mor. 1.25_25> Ante promissum consilio, post promissum est facto opus.
<sen. mor. 1.26a_26a> Caue hominum quisquam te oderit merito tuo.
<sen. mor. 1.26b_26b> Si nullos iniuria, multos inuidia inimicos facit.
<sen. mor. 1.27_27> Cum innocentia uicturus quaeras solitudinem.
<sen. mor. 1.28_28> Bonus animus cultor est dei pulcherrimus.
<sen. mor. 1.29_29> Noli alienum inuadere thalamum, qui est alieni sanguinis.
<sen. mor. 1.30_30> Sis pius in tuos, amicis fidus, aequus omnibus.
<sen. mor. 1.31_31> Saeuitiam uites parentem et saeuitiae iracundiam.
<sen. mor. 1.32_32> Noli aliter solus uiuere, aliter in foro.
<sen. mor. 1.33_33> Noli petere, quod negaris; quod petieris, nil neges.
<sen. mor. 1.34_34> Cum hominibus pacem, bellum cum uitiis agas.
<sen. mor. 1.35_35> Qui insanit ipse, furere credit ceteros.
<sen. mor. 1.36_36> Vitium est pluribus placere malle, quam melioribus.
<sen. mor. 1.37_37> Noli hominum quemquam nosse, nedum omnes uelis.
<sen. mor. 1.38_38> Quam magnum est nolle, ubi dignus sis, laudarier!
<sen. mor. 1.39_39> Stultum est timere, quod uitari non potest.
<sen. mor. 1.40_40> Bonis probatur, quisquis displicuit malis.
<sen. mor. 1.41_41> Qui male loquuntur, bene loqui raro solent.
<sen. mor. 1.42_42> Rideas falsum maledictum, uero recte maereas.
<sen. mor. 1.43_43> Vbicunque quisque est, patria est, ubicunque est bene.
<sen. mor. 1.44_44> Nil magnum est in terris, animus nisi qui magnum despicit.
<sen. mor. 1.45_45> Maximas habet diuitias, qui nullas desiderat.
<sen. mor. 1.46_46> Qui concupierit minimum, habebit plurimum.
<sen. mor. 1.47_47> Beneficium homo homini qui dat, imitatur deum.
<sen. mor. 1.48_48> Ames iudicio, non amore iudices.
<sen. mor. 1.49_49> Ex lite alterius abs te redeat gratia.
<sen. mor. 1.50_50> Occurras amici potius quam succurras inopiae.
<sen. mor. 1.51_51> Parant amicos lautae res, dubiae probant.
<sen. mor. 1.52_52> Peiora apertis odia sunt latentia.
<sen. mor. 1.53_53> Stultum est nolle praedicari, quod uelis intellegi.
<sen. mor. 1.54_54> Quid agat, qui ostendit, quod agit, agnosci cupit.
<sen. mor. 1.55_55> Plus accipit qui dat quam qui datum accipit.
<sen. mor. 1.56_56> Omnem laborem spes solatur praemii.
<sen. mor. 1.57_57> Hominum est auaro nemo diuite egentior.
<sen. mor. 1.58_58> Imperare, non seruire conuenit pecuniae.
<sen. mor. 1.59_59> Conscius sceleris pote alios fugere, se nunquam pote.
<sen. mor. 1.60_60> Is pauper est, qui sibi uidetur indiges.
<sen. mor. 1.61_61> Homo qui timetur a multis, multos timet.
<sen. mor. 1.62_62> In fortuna sese efferre fortunae est succumbere.
<sen. mor. 1.63_63> Felicitas infelici innocentia est.
<sen. mor. 1.64_64> Sua ipsius nequitia poena est maxima.
<sen. mor. 1.65_65> Scelus tutum esse pote, securum non pote.
<sen. mor. 1.66_66> Veneris si exitum memineris, initium coerceas.
<sen. mor. 1.67_67> Nunquam accepti, dati obliuiscaris cito.
<sen. mor. 1.68_68> Inhoneste uincit, armis qui uincit suos.
<sen. mor. 1.69_69> Satis poenarum potuisse est punirier.
<sen. mor. 1.70_70> Differas odium, modereris, deponas fideliter.
<sen. mor. 1.71_71><>
<sen. mor. 1.72_72> Imago est animi sermo, uitae oratio.
<sen. mor. 1.73_73><>
<sen. mor. 1.74_74> Difficile uocem temperes silentio.
<sen. mor. 1.75_75> Malus aeque est, qui miscetur aequo animo malis.
<sen. mor. 1.76_76> Qui cito laudauit, laudatum accusat cito.
<sen. mor. 1.77_77> Et credere omnia stultum est et nil credere.
<sen. mor. 1.78_78> Vti diuitiis decet, abuti non decet.
<sen. mor. 1.78a_78a> Id agas ne quis aut contemnere aut timere te uelit.
<sen. mor. 1.79_79> Sine arbitro caue credas esse ullum locum.
<sen. mor. 1.80_80> Hominum excusare uitia damnare est deos.
<sen. mor. 1.80a_80a> Des, ubi dubites, uitam: erepta uita reddi non potest.
<sen. mor. 1.81_81> Fortior est qui cupiditatem uincit, quam qui hostem domat.
<sen. mor. 1.82_82> Difficillima est uictoria semetipsum uincere.
<sen. mor. 1.83_83> Mala ira est, ultro quae suis irascitur.
<sen. mor. 1.84_84> Ita amare incipias, desinere quasi te non oporteat.
<sen. mor. 1.85_85> Coepisse magnum est laus magna, ut coepto excidas.
<sen. mor. 1.86_86> Nobilitat animi, non stirpis generositas.
<sen. mor. 1.87_87><>
<sen. mor. 1.88_88> Otium seni labore est incipiente honestius.
<sen. mor. 1.89_89> Homo animi praebet turpe aeger spectaculum.
<sen. mor. 1.90_90> Noli malo oculo adspicere alterius rem bonam.
<sen. mor. 1.91_91> Nulli in secundis uitare inuidiam datur.
<sen. mor. 1.92_92> Si iactaueris diuitias, diues cum multis eris.
<sen. mor. 1.93_93> Praestat potentiam impotens occasio.
<sen. mor. 1.94_94> Qui confitetur, proxime innocentiam est.
<sen. mor. 1.95_95> Iniquitati proxima est seueritas.
<sen. mor. 1.96_96><>
<sen. mor. 1.97_97> Scit bonus iudex non tam quid, quam qua damnet, cernere.
<sen. mor. 1.98_98> Homines si meum tuumque tollerent, quiescerent.
<sen. mor. 1.99_99> Heu quam est timendus, qui paupertatem timet!
<sen. mor. 1.100_100> Beneficiis te amicum, inimicum sentiant iniuriis.
<sen. mor. 1.101_101> Irritat auidum, non explet pecunia.
<sen. mor. 1.102_102> Vsura est reddenda morbus, si data est pecunia.
<sen. mor. 1.103_103> Mihi crede, diues esse et felix non potes.
<sen. mor. 1.104_104> Vtare quam lingua auribus frequentius.
<sen. mor. 1.105_105> Quicquid aliis es dicturus, dicas ante omnes tibi.
<sen. mor. 1.106_106> Inter iratum atque insanum nil nisi interest dies.
<sen. mor. 1.107_107> Bonis frueris, si uitaueris mala.
<sen. mor. 1.108_108> Cum timeas alios, tum temet uereare ipsum maxime.
<sen. mor. 1.109_109> Si bene didiceris, facere te pudeat male.
<sen. mor. 1.110_110> Quod persuaseris, manebit; fugiet, quod coegeris.
<sen. mor. 1.111_111> Ignoscas semper alteri, nunquam tibi.
<sen. mor. 1.112_112> Virtuti adicias, uitiis quod detraxeris.
<sen. mor. 1.113_113> Stultum est horrere mortem, somni imaginem.
<sen. mor. 1.114_114> Bonis necesse est noceat, qui parcit malis.
<sen. mor. 1.114a_114a> Si stat fatum homini, quid quod est certum times?
<sen. mor. 1.115_115> Male qui dicunt aliis, faciunt ipsi sibi conuicium.
<sen. mor. 1.116_116> Turpe est alteri exprobrare, quod tuum spectat probrum.
<sen. mor. 1.117_117> Paululum remittas, ubi non uiceris libidinem.
<sen. mor. 1.118_118> Saepe quae ratio sanare non potest, sanat dies.
<sen. mor. 1.119_119> Qui nummo Venerique immoritur, non uixit causa sua.
<sen. mor. 1.119a_119a> Sit coram quo te peccare pudeat dignus, quem pudet.
<sen. mor. 1.119b_119b> Cogitat iuuenis uirorum et feminarum iniurias.
<sen. mor. 1.119c_119c> Qui felicitatem iactat, iactat insolentiam.
<sen. mor. 1.120_120> Caue turpe dicas: pellitur dictis pudor.
<sen. mor. 1.121_121> Sic habites, ut dominus potius conspiciatur quam domus.
<sen. mor. 1.122_122> Innocentia fugit inuita, cum quo consueuit diu.
<sen. mor. 1.123_123> Non tristis tabula, causa turpem hominem facit.
<sen. mor. 1.124_124> Damnati merito poena, immerito est calamitas.
<sen. mor. 1.125_125> Quicquid cogitaris solus, pateat cito sodalibus.
<sen. mor. 1.126_126> Honesti nunquam simulatus decor est diu.
<sen. mor. 1.127_127> De aliena quod agas, ex tua mente aestimes.
<sen. mor. 1.128_128> Beneficii memoria est fragilis, pertinax iniuriae.
<sen. mor. 1.129_129> Obiurgationi semper aliquid blandi admisceas.
<sen. mor. 1.130_130> Si quid scribis editurus, morum das chirographum.
<sen. mor. 1.131_131> Qui in seruos saeuit, se in alios uelle, non posse indicat.
<sen. mor. 1.132_132> Homo qui tacere nescit, nescit dicere.
<sen. mor. 1.132a_132a> Quod mali debent audire, dicere non debent boni.
<sen. mor. 1.132b_132b> Vtinam bonis stet aetatis longinquitas!
<sen. mor. 1.133_133> Bonitatis fruitur conscientia bonus.
<sen. mor. 1.134_134> Homines effugere cito malos tutissimum est.
<sen. mor. 1.135_135> Non ulla est pusilla, amicos quae capit multos, domus.
<sen. mor. 1.136_136> Contemptum pauper facilius, quam inuidiam diues fugit.
<sen. mor. 1.137_137> Scire uti felicitate maxima est felicitas.
<sen. mor. 1.138_138> Arcus uelut intentus, animus sic remissus frangitur.
<sen. mor. 1.139_139> Non scelere oportet uindicare unquam scelus.
<sen. mor. 1.140_140> Vir bonus est qui peccare nec uult nec potest.
<sen. mor. 1.140a_140a> Liberis quam libertati malis te superstitem.
<sen. mor. 1.141_141> Singulos rei uerentur, uniuersos iudices.
<sen. mor. 1.142_142> Quam uanus est, qui infirma sua iactat bona!
<sen. mor. 1.143_143> Tuam ingemit malignus misericordiam.
<sen. mor. 1.144_144> Abscindenda igni ferroque tota est uitiorum cohors.
<sen. mor. 1.145_145> Alter ego est amicus: cuncta mecum habet communia.
<sen. mor. 1.145a_145a> Et agenda et acta studio recolas tempora.
<sen. mor. 1.145b_145b> Diis homines sola ueritas similes facit.
