<plavt. persa 1.1> Qui amans egens ingressus est princeps in Amoris uias 
<plavt. persa 1.2> Superauit aerumnis suis aerumnas Herculei. 
<plavt. persa 1.3> Nam cum leone, cum excetra, cum ceruo, cum apro Aetolico, 
<plavt. persa 1.4> Cum auibus Stymphalicis, cum Antaeo deluctari mauelim 
<plavt. persa 1.5> Quam cum Amore: ita fio miser quaerendo argento mutuo 
<plavt. persa 1.6> Nec quicquam nisi "non est" sciunt mihi respondere quos rogo. 
<plavt. persa 1.7> Qui ero suo seruire uolt bene seruos seruitutem, 
<plavt. persa 1.8> Ne illum edepol multa in pectore suo conlocare oportet 
<plavt. persa 1.9> Quae ero placere censeat praesenti atque apsenti suo. 
<plavt. persa 1.10> Ego neque lubenter seruio neque sati~ sum ero ex sententia, 
<plavt. persa 1.11> Sed quasi lippo oculo me eru~ meus manum apstinere hau quit tamen 
<plavt. persa 1.12> Quin mi imperet, quin me suis negotiis praefulciat. 
<plavt. persa 1.13> Quis illic est qui contra me astat? Quis hic est qui sic contra me astat?
<plavt. persa 1.14> Similis est Sagaristionis. Toxilus hicquidem meus amicust. 
<plavt. persa 1.15> Is est profecto. Eum esse opinor. Congrediar. Contra adgredibor. 
<plavt. persa 1.16> O Sagaristio, di ament te. O Toxile, dabunt di quae exoptes. 
<plavt. persa 1.17> Vt uales?
<plavt. persa 1.17a_17a> Vt queo. Quid agitur?
<plavt. persa 1.17b_17b> Viuitur.
<plavt. persa 1.18> Satin ergo ex sententia? Si eueniunt quae exopto, satis.
<plavt. persa 1.19> Nimi~ stulte amicis utere. Quid iam? Imperare oportet.
<plavt. persa 1.20> Mihi quidem tu iam eras mortuos, quia non te uisitabam. 
<plavt. persa 1.21> Negotium edepol - ferreum fortasse? Plusculum annum 
<plavt. persa 1.22> Fui praeferratus apud molas tribunus uapularis. 
<plavt. persa 1.23> Vetu~ iam istaec militiast tua. Satin tu usque ualuisti? Hau probe. 
<plavt. persa 1.24> Ergo edepol palles. Saucius factus sum in Veneris proelio: 
<plavt. persa 1.25> Sagitta Cupido cor meum transfixit. Iam serui hic amant? 
<plavt. persa 1.26> Quid ego faciam? Disne aduorser? Quasi Titani cum is belligerem
<plavt. persa 1.27> Quibu~ sat esse non queam? 
<plavt. persa 1.28> Vide modo ulmeae catapultae tuom ne transfigant latus. 
<plavt. persa 1.29> Basilice agito eleutheria. 
<plavt. persa 1.29a_29a> Quid iam? Quia erus peregri est. Ain tu,
<plavt. persa 1.30> Peregri est? Si tut~ tibi bene esse 
<plavt. persa 1.30a_30a> Pote pati, ueni: uiues mecum,
<plavt. persa 1.31> Basilico accipiere uictu. 
<plavt. persa 1.32> Vah! Iam scapulae pruriunt, quia te istaec audiui loqui. 
<plavt. persa 1.33> Sed hoc me unum excruciat. Quidnam id est?
<plavt. persa 1.34> Haec dies summa hodie est, mea amica sitne libera
<plavt. persa 1.34a_34a> An sempiternam seruitutem seruiat.
<plavt. persa 1.34b_34b> Quid nunc uis ergo et ego <uolo>.
<plavt. persa 1.35> Emere amicum tibi me potis es sempiternum. Quem ad modum?
<plavt. persa 1.36> Vt mihi des nummos sescentos quos pro capite illius pendam, 
<plavt. persa 1.37> Quos continuo tibi reponam in hoc triduo aut quadriduo. 
<plavt. persa 1.38> Age fi benignus, subueni.
<plavt. persa 1.39> Qua confidentia rogare tu a med argenti tantum audes, 
<plavt. persa 1.40> Inpudens? Quin si egomet totus ueneam, uix recipi potis est 
<plavt. persa 1.41> Quod tu me rogas; nam tu aquam a pumici nunc postulas, 
<plavt. persa 1.42> Qui ipsus siti aret. Sicine hoc te mi facere? Quid faciam? Rogas? 
<plavt. persa 1.43> Alicunde exora mutuom. Tu fac idem quod rogas me. 
<plavt. persa 1.44> Quaesiui, nusquam repperi. Quaeram equidem, si quis credat. 
<plavt. persa 1.45> Nempe habeo in mundo. Si id domi esset mihi, iam pollicerer: 
<plavt. persa 1.46> Hoc meumst ut faciam sedulo. Quidquid erit, recipe te ad me. 
<plavt. persa 1.47> Quaere tamen, ego item sedulo. Si quid erit, ... iam ut scias 
<plavt. persa 1.48> Opsecro te - Resecroque. Operam da hanc mihi 
<plavt. persa 1.48a_48a> Fidelem. Ah! Odio me enicas.
<plavt. persa 1.49> Amoris uitio, non meo, nunc tibi morologus fio. 
<plavt. persa 1.50> At pol ego aps te concessero. - Iamne abis? Bene ambulato. 
<plavt. persa 1.51> Sed recipe quam primum potes, caue fuas mi in quaestione. 
<plavt. persa 1.52> Vsque ero domi dum excoxero lenoni malam rem aliquam. 
<plavt. persa 1.53> Veterem atque antiquom quaestum maiorum meum 
<plavt. persa 1.54> Seruo atque optineo et magna cum cura colo. 
<plavt. persa 1.55> Nam numquam quisquam meorum maiorum fuit 
<plavt. persa 1.56> Quin parasitando pauerint uentris suos: 
<plavt. persa 1.57> Pater, auos, proauos, abauos, atauos, tritauos 
<plavt. persa 1.58> Quasi mures semper edere alienum cibum, 
<plavt. persa 1.59> Neque edacitate eos quisquam poterat uincere, 
<plavt. persa 1.60> Neque is cognomentum erat duris Capitonibus. 
<plavt. persa 1.61> Vnde ego hunc quaestum optineo et maiorum locum. 
<plavt. persa 1.62> Neque quadrupulari me uolo, neque enim decet 
<plavt. persa 1.63> Sine meo periclo ire aliena ereptum bona 
<plavt. persa 1.64> Neque illi qui faciunt mihi placent. Planen loquor? 
<plavt. persa 1.65> Nam puplicae rei caussa quiquomque id facit 
<plavt. persa 1.66> Magi~ quam sui quaesti, animus induci potest 
<plavt. persa 1.67> Eum esse ciuem et fidelem et bonum. 
<plavt. persa 1.68> Si legerupam qui damnet, det in publicum 
<plavt. persa 1.69> Dimidium; atque etiam in ea lege adscribier: 
<plavt. persa 1.70> Vbi quadrupulator quempiam iniexit manum, 
<plavt. persa 1.71> Tantidem ille illi rusus iniciat manum, 
<plavt. persa 1.72> Vt aequa parti prodeant ad trisuiros: 
<plavt. persa 1.73> Si id fiat, ne isti faxim nusquam appareant 
<plavt. persa 1.74> Qui hic albo rete aliena oppugnant bona. 
<plavt. persa 1.75> Sed sumne ego stultus qui rem curo publicam 
<plavt. persa 1.76> Vbi sint magistratus quos curare oporteat? 
<plavt. persa 1.77> Nunc huc intro ibo, uisam hesternas reliquias, 
<plavt. persa 1.78> Quierintne recte necne, num +infuerit+ febris, 
<plavt. persa 1.79> Opertaen fuerint, ne quis obreptauerit. 
<plavt. persa 1.80> Sed aperiuntur aedes, remorandust gradus. 
<plavt. persa 1.81> Omnem rem inueni, ut sua sibi pecunia 
<plavt. persa 1.82> Hodie illam faciat leno libertam suam. 
<plavt. persa 1.83> Sed eccum parasitum quoius mihi auxiliost opus. 
<plavt. persa 1.84> Simulabo quasi non uideam: ita adliciam uirum. 
<plavt. persa 1.85> Curate istic uos atque adproperate ocius, 
<plavt. persa 1.86> Ne mihi morae sit quicquam ubi ego intro aduenero. 
<plavt. persa 1.87> Commisce mulsum, struthea coluteaque appara, 
<plavt. persa 1.88> Bene ut in scutris concaleat, et calamum inice. 
<plavt. persa 1.89> Iam pol ille hic aderit, credo, congerro meus. 
<plavt. persa 1.90> Me dicit, eugae! Lautum credo e balineis 
<plavt. persa 1.91> Iam hic adfuturum. Vt ordine omnem rem tenet! 
<plavt. persa 1.92> Collyrae facite ut madeant et colyphia, 
<plavt. persa 1.93> Ne mihi incocta detis. Rem loquitur meram. 
<plavt. persa 1.94> Nihili sunt crudae nisi quas madidas gluttias; 
<plavt. persa 1.95> Tum nisi cremore crassost ius collyricum 
<plavt. persa 1.96> Nihilist macrum illud epicrocum pellucidum: 
<plavt. persa 1.97> Quasi +iuream+ esse ius decet collyricum. 
<plavt. persa 1.98> Nolo in uesicam quod eat, in uentrem uolo. 
<plavt. persa 1.99> Prope me hic nescioquis loquitur. O mi Iuppiter 
<plavt. persa 1.100> Terrestris, coepulonus compellat tuos. 
<plavt. persa 1.101> O Saturio, opportune aduenisti mihi. 
<plavt. persa 1.102> Mendacium edepol dicis atque hau te decet: 
<plavt. persa 1.103> Nam essurio uenio, non aduenio saturio. 
<plavt. persa 1.104> At edes, nam iam intus uentris fumant focula. 
<plavt. persa 1.105> Calefieri iussi reliquias. Pernam quidem 
<plavt. persa 1.106> Ius est adponi frigidam postridie. 
<plavt. persa 1.107> Ita fieri iussi. Ecquid hallecis? Vah, rogas? 
<plavt. persa 1.108> Sapi~ multum ad genium. Sed ecquid meministin here 
<plavt. persa 1.109> Qua de re ego tecum mentionem feceram? 
<plavt. persa 1.110> Memini: ut murena et conger ne calefierent; 
<plavt. persa 1.111> Nam nimio melius oppectuntur frigida. 
<plavt. persa 1.112> Sed quid cessamus proelium committere? 
<plavt. persa 1.113> Dum mane est, omnis esse mortalis decet. 
<plavt. persa 1.114> Nimi~ paene manest. Mane quod tu occeperis 
<plavt. persa 1.115> Negotium agere, id totum procedit diem. 
<plavt. persa 1.116> Quaeso animum aduorte hoc. Iam heri natraui tibi 
<plavt. persa 1.117> Tecumque oraui ut nummos sescentos mihi 
<plavt. persa 1.118> Dares utendos mutuos. Memini et scio 
<plavt. persa 1.119> Et te me orare et mihi non esse quod darem. 
<plavt. persa 1.120> Nihili parasitus est qui Argentumdonidest: 
<plavt. persa 1.121> Lubido extemplo coeperest conuiuium, 
<plavt. persa 1.122> Tuburcinari de suo, si quid domist. 
<plavt. persa 1.123> Cynicum esse egentem oportet parasitum probe: 
<plavt. persa 1.124> Ampullam, strigilem, scaphium, soccos, pallium, 
<plavt. persa 1.125> Marsuppium habeat, inibi paullum praesidi 
<plavt. persa 1.126> Qui familiarem suam uitam oblectet modo. 
<plavt. persa 1.127> Iam nolo argentum: filiam utendam tuam 
<plavt. persa 1.128> Mihi da. Numquam edepol quoiquam etiam utendam dedi. 
<plavt. persa 1.129> Non ad istuc quod tu insimulas. Quid eam uis? Scies. 
<plavt. persa 1.130> Quia forma lepida et liberali est. Res itast. 
<plavt. persa 1.131> Hic leno neque te nouit neque gnatam tuam. 
<plavt. persa 1.132> Me ut quisquam norit nisi ille qui praebet cibum? 
<plavt. persa 1.133> Ita est. Hoc tu mi reperire argentum potes. 
<plavt. persa 1.134> Cupio hercle. Tum tu me sine illam uendere. 
<plavt. persa 1.135> Tun illam uendas? Immo alium adlegauero 
<plavt. persa 1.136> Qui uendat, qui esse se peregrinum praedicet. 
<plavt. persa 1.137> Sicut istic leno non sex menses Megaribus 
<plavt. persa 1.138> Huc est quom commigrauit. Pereunt reliquiae. 
<plavt. persa 1.139> Posterius istuc tamen potest. Scin quam potest? 
<plavt. persa 1.140> Numquam hercle hodie hic prius edis, ne frustra sis, 
<plavt. persa 1.141> Quam te hoc facturum quod rogo adfirmas mihi; 
<plavt. persa 1.142> Atque nisi gnatam tecum huc iam quantum potest 
<plavt. persa 1.143> Adducis, exigam hercle ego te ex hac decuria. 
<plavt. persa 1.144> Quid nunc? Quid est? Quin dicis quid facturu~ sis? 
<plavt. persa 1.145> Quaeso hercle me quoque etiam uende, si lubet, 
<plavt. persa 1.146> Dum saturum uendas. Hoc, si facturu~s, face. 
<plavt. persa 1.147> Faciam equidem quae uis. Bene facis. Propera, abi domum; 
<plavt. persa 1.148> Praemostra docte, praecipe astu filiae, 
<plavt. persa 1.149> Quid fabuletur: ubi se natam praedicet, 
<plavt. persa 1.150> Qui sibi parentes fuerint, und~ surrupta sit. 
<plavt. persa 1.151> Sed longe ab Athenis esse se gnatam autumet; 
<plavt. persa 1.152> Et ut adfleat quom ea memoret. Etiam tu taces? 
<plavt. persa 1.153> Ter tanto peior ipsa est quam illam tu esse uis. 
<plavt. persa 1.154> Lepide hercle dicis. Sed scin quid facias? Cape 
<plavt. persa 1.155> Tunicam atque zonam, et chlamydem adferto et causeam 
<plavt. persa 1.156> Quam ille habeat qui hanc lenoni huic uendat - Eu, probe! 
<plavt. persa 1.157> Quasi sit peregrinus. Laudo. Et tu gnatam tuam 
<plavt. persa 1.158> Ornatam adduce lepide in peregrinum modum. 
<plavt. persa 1.159> *PO/QEN ornamenta? Aps chorago sumito; 
<plavt. persa 1.160> Dare debet: praebenda aediles locauerunt. 
<plavt. persa 1.161> Iam faxo hic aderunt. Sed ego nihil horunc scio. 
<plavt. persa 1.162> Nihil hercle uero. Nam ubi ego argentum accepero, 
<plavt. persa 1.163> Continuo tu illam a lenone adserito manu. 
<plavt. persa 1.164> Sibi habeat, si non extemplo ab eo abduxero. - 
<plavt. persa 1.165> Abi et istuc cura. Interibi ego puerum uolo 
<plavt. persa 1.166> Mittere ad amicam meam, ut habeat animum bonum, 
<plavt. persa 1.167> Med esse ecfecturum hodie. Nimi~ longum loquor. - 
<plavt. persa 1.168> Sati~ fuit indoctae, inmemori, insipienti dicere totiens.
<plavt. persa 1.169> Nimi~ tandem me quidem pro barda et pro rustica reor habitam esse aps te. 
<plavt. persa 1.170> Quamquam ego uinum bibo, at mandata non consueui simul bibere una. 
<plavt. persa 1.171> Me quidem iam sati~ tibi spectatam censebam esse et meos mores. 
<plavt. persa 1.172> Nam equidem te iam sector quintum hunc annum, quom interea, credo, 
<plavt. persa 1.173> Oui~ si in ludum iret, potuisset iam fieri ut probe litteras sciret, 
<plavt. persa 1.174> Quom interim tu meum ingenium fans atque infans nondum etiam edidicisti. 
<plavt. persa 1.175> Potin ut taceas? Potin ne moneas? 
<plavt. persa 1.176> Memini et scio et calleo et commemini. 
<plavt. persa 1.177> Amas pol misera: id tuo~ scatet animus. 
<plavt. persa 1.178> Ego istuc placidum tibi ut sit faciam. 
<plavt. persa 1.179> Miser est qui amat. Certo is quidem nihilist 
<plavt. persa 1.180> Qui nihil amat: quid ei homini opu~ uita est? 
<plavt. persa 1.181> Ire decet me, ut erae opsequens fiam, libera ea opera ocius ut sit. 
<plavt. persa 1.182> Conueniam hunc Toxilum: eius auris, quae mandata sunt, onerabo. 
<plavt. persa 1.183> Satin haec tibi sunt plana et certa? Satin haec meministi et tenes?
<plavt. persa 1.184> Melius quam tu qui docuisti. Ain uero, uerbereum caput? 
<plavt. persa 1.185> Aio enim uero. Quid ergo dixi? Ego recte apud illam dixero. 
<plavt. persa 1.186> Non edepol scis. Da hercle pignus, ni omnia memini et scio, 
<plavt. persa 1.187> Et quidem si scis tute quot hodie habeas digitos in manu. 
<plavt. persa 1.188> Egon dem pignus tecum? Audacter, si lubidost perdere. 
<plavt. persa 1.189> Bona pax sit potius. Tum tu igitur sine me ire. Et iubeo et sino; 
<plavt. persa 1.190> Sed ita uolo te: curre ut domi sis, quom ego te esse illi censeam. 
<plavt. persa 1.191> Faciam. Quo ergo is nunc? Domum; uti domi sim, quom illi censeas. 
<plavt. persa 1.192> Scelu~ tu pueri es atque ob istanc rem ego aliqui te peculiabo. 
<plavt. persa 1.193> Scio fide hercle erili ut soleat inpudicitia opprobrari 
<plavt. persa 1.194> Nec subigi queantur umquam ut pro ea fide habeant iudicem. 
<plavt. persa 1.195> Abi modo. Ego laudabis faxo. Sed has tabellas, Paegnium, 
<plavt. persa 1.196> Ipsi Lemniseleni fac des et quae iussi nuntiato. 
<plavt. persa 1.197> Cesso ire ego quo missa sum. 
<plavt. persa 1.198> Eo ego. I sane. Ego domum ibo. Face rem hanc cum cura geras. 
<plavt. persa 1.199> Vola curriculo. - Istuc marinus passer per circum solet. 
<plavt. persa 1.200> Illic hinc abiit intro huc. Sed quis haec est quae me aduorsum incedit? 
<plavt. persa 1.201> Paegnium hicquidem est. Sophoclidisca haec peculiarest eiius 
<plavt. persa 1.202> Quo ego sum missus. Nullus esse hodie hoc puero peior perhibetur. 
<plavt. persa 1.203> Compellabo. Commorandust. <Standumst> apud hanc obicem. 
<plavt. persa 1.204> Paegnium, deliciae pueri, salue. Quid agis? Vt uales? 
<plavt. persa 1.205> Sophoclidisca, di - me amabunt. Quid me? Vtrum hercle illis lubet; 
<plavt. persa 1.206> Sed si ut digna es faciant, odio hercle habeant et faciant male. 
<plavt. persa 1.207> Mitte male loqui. Quom ut digna es dico, bene, non male loquor. 
<plavt. persa 1.208> Quid agis? Feminam scelestam te astans contra contuor. 
<plavt. persa 1.209> Certe equidem puerum peiorem quam te noui neminem. 
<plavt. persa 1.210> Quid male facio aut quoi male dico? Quoi pol quomque occasio est. 
<plavt. persa 1.211> Nemo homo umquam ita arbitratust. At pol multi esse ita sciunt. 
<plavt. persa 1.212> Heia! Beia! Tuo ex ingenio mores alienos probas. 
<plavt. persa 1.213> Fateor ego profecto me esse ut decet lenonis familiae. 
<plavt. persa 1.214> Sati~ iam dictum habeo. Sed quid tu? Confitere ut te autumo? 
<plavt. persa 1.215> Fatear, si ita sim. Iam abi, uicisti. Abi nunciam ergo. Hoc mi expedi, 
<plavt. persa 1.216> Quo agis? Quo tu? Dic tu. <Dic tu.> Prior rogaui. At post scies. 
<plavt. persa 1.217> Eo ego hinc hau longe. Et quidem ego <eo> hau longe. quo ergo <tu is>, scelus? 
<plavt. persa 1.218> Nisi sciero prius ex te, tu ex me numquam hoc quod rogitas scies. 
<plavt. persa 1.219> Numquam ecastor hodie scibis priu~quam ex ted audiuero. 
<plavt. persa 1.220> Itane est? Itane est. Mala es. Scelestu~s. Decet me. me quidem hau decet. 
<plavt. persa 1.221> Quid ais? Certumnest celare quo iter facias, pessuma? 
<plavt. persa 1.222> Offirmastin occultare quo te immittas, pessume? 
<plavt. persa 1.223> Par pari respondes dicto. Abi iam, quando ita certa rest. 
<plavt. persa 1.224> Nihili facio scire. Valeas. Asta. At propero. Et pol ego item. 
<plavt. persa 1.225> Ecquid habes? Ecquid tu? Nil equidem. Cedo manum ergo. Estne haec manus? 
<plavt. persa 1.226> Vbi illa altera est furtifica laeua? Domi eccam. Huc nullam attuli. 
<plavt. persa 1.227> Habes nescioquid. Ne me attrecta, subigitatrix. Sin te amo? 
<plavt. persa 1.228> Male operam locas. Qui? Quia enim nihil amas quom ingratum amas. 
<plavt. persa 1.229> Temperi hanc uigilare oportet formulam atque aetatulam, 
<plavt. persa 1.230> Ne, ubi uorsicapillus fias, foede semper seruias. 
<plavt. persa 1.231> Tuquidem haud etiam es octoginta pondo. At confidentia 
<plavt. persa 1.232> Illa militia militatur multo magi~ quam pondere. 
<plavt. persa 1.233> Atque ego hanc operam perdo. Quid iam? Quia peritae praedico. 
<plavt. persa 1.234> Sed ego cesso. Mane. Molesta es. Ergo ero quoque, nisi scio 
<plavt. persa 1.235> Quo agas te. Ad uos. Et pol ego ad uos. quid eo? Quid id ad te attinet? 
<plavt. persa 1.236> Enim non ibis nunc, uicissim nisi scio. Odiosu~s. Lubet. 
<plavt. persa 1.237> Numquam hercle istuc exterebrabis, tu ut sis peior quam ego siem. 
<plavt. persa 1.238> Malitia certare tecum miseria est. Mers tu mala es. 
<plavt. persa 1.239> Quid est quod metuas? Idem istuc quod tu: mora. Dic ergo. At uotita sum 
<plavt. persa 1.240> Ne hoc quoiquam homini edicerem, omnes muti ut loquerentur prius. 
<plavt. persa 1.241> Edictum est magno opere mihi, ne quoiquam hoc homini crederem, 
<plavt. persa 1.242> Omnes muti ut eloquerentur prius hoc quam ego. At tu hoc face: 
<plavt. persa 1.243> Fide data credamus. Noui: omnes sunt lenae leuifidae, 
<plavt. persa 1.244> Neque tippulae leuius pondust quam fides lenonia. 
<plavt. persa 1.245> Dic amabo. Dic amabo. Nolo ames. Facile impetras. 
<plavt. persa 1.246> Tecum habeto. Et tu hoc taceto. Tacitum erit. Celabitur. 
<plavt. persa 1.247> Toxilo has fero tabellas tuo ero. Abi, eccillum domi. 
<plavt. persa 1.248> At ego hanc ad Lemniselenem tuam eram opsignatam abietem. 
<plavt. persa 1.249> Quid istic scriptum? Iuxta tecum, si tu nescis, nescio; 
<plavt. persa 1.250> Nisi fortasse blanda uerba. Abeo. Et ego abiero. - Ambula. 
<plavt. persa 1.251> Ioui opulento, incluto, Ope gnato,
<plavt. persa 1.252> Supremo, ualido, uiripotenti,
<plavt. persa 1.253> Opes, spes bonas, copias commodanti 
<plavt. persa 1.254>* lubens uitulorque merito,
<plavt. persa 1.255> Quia meo amico amiciter hanc commoditatis copiam
<plavt. persa 1.256> Danunt, argenti mutui ut ei egenti opem adferam; 
<plavt. persa 1.257> Quod ego non magi~ somniabam neque opinabar neque censebam,
<plavt. persa 1.258> Eam fore mihi occasionem, ea nunc quasi decidit de caelo; 
<plavt. persa 1.259> Nam eru~ meu~ me Eretriam misit, domitos boues uti sibi mercarer, 
<plavt. persa 1.260> Dedit argentum, nam ibi mercatum dixit ess~ dieseptumei: 
<plavt. persa 1.261> Stultus, qui hoc mihi daret argentum, quoius ingenium nouerat. 
<plavt. persa 1.262> Nam hoc argentum alibi abutar: "boues quos emerem non erant." 
<plavt. persa 1.263> Nunc et amico prosperabo et genio meo multa bona faciam, 
<plavt. persa 1.264> Diu quo bene erit, die uno apsoluam: tuxtax tergo erit meo. Non curo. 
<plavt. persa 1.265> Nunc amico hominibus domitis mea ex crumina largiar. 
<plavt. persa 1.266> Nam id demum lepidumst, triparcos homines, uetulos, auidos, ardos 
<plavt. persa 1.267> Bene admordere, qui salinum seruo opsignant cum sale. 
<plavt. persa 1.268> Virtus est, ubi occasio
<plavt. persa 1.268a_268a> Admonet, dispicere. Quid faciet mihi?
<plavt. persa 1.269> Verberibus caedi iusserit, compedis impingi. Vapulet,
<plavt. persa 1.270> Ne sibi me credat supplicem fore: uae illi! Nihil iam mihi noui 
<plavt. persa 1.271> Offerre potest quin sim peritus. Sed Toxili puerum Paegnium eccum.
<plavt. persa 1.272> Pensum meum quod datumst confeci. Nunc domum propero. Mane, etsi properas.
<plavt. persa 1.273> Paegnium, ausculta. Emere oportet, quem tibi oboedire Velis. Asta.
<plavt. persa 1.274> Exhibeas molestiam, ut opinor, si quid debeam, 
<plavt. persa 1.275> Qui nunc sic tamen es molestus. Scelerate, etiam respicis? 
<plavt. persa 1.276> Scio ego quid sim aetatis, eo istuc maledictum inpune auferes. 
<plavt. persa 1.277> Vbi Toxilus est tuos erus?
<plavt. persa 1.277a_277a> Vbi illi lubet, nec
<plavt. persa 1.277b_277b> Te consulit. Etiam
<plavt. persa 1.278> Dicis ubi sit, uenefice?
<plavt. persa 1.279> Nescio, inquam, ulmitriba tu.
<plavt. persa 1.280> Male dicis maiori. Prior promeritus perpetiare.
<plavt. persa 1.280a_280a> Seruam operam, linguam liberam eru~ iussit med habere.
<plavt. persa 1.281> Dicisne mi ubi sit Toxilus? Dico ut perpetuo pereas. 
<plavt. persa 1.282> Caedere hodie tu restibus. Tua quidem, cucule, caussa! 
<plavt. persa 1.283> Non hercle, si os perciderim tibi, metuam, morticine. 
<plavt. persa 1.284> Video ego te: iam incubitatus es. Ita sum. Quid id attinet ad te? 
<plavt. persa 1.285> At non sum, ita ut tu, gratiis. Confidens. Sum hercle uero. 
<plavt. persa 1.286> Nam ego me confido liberum fore, tu te numquam speras. 
<plavt. persa 1.287> Potin ut molestus ne sies? Quod dicis facere non quis. 
<plavt. persa 1.288> Abi in malam rem. At tu domum: nam ibi tibi parata praestost. 
<plavt. persa 1.289> Vadatur hic me. Vtinam uades desint, in carcere ut sis. 
<plavt. persa 1.290> Quid hoc? Quid est? Etiam, scelus, male loquere? Tandem uti liceat, 
<plavt. persa 1.291> Quom seruos sis, seruom tibi male dicere. Itane? Specta 
<plavt. persa 1.292> Quid dedero. Nihil, nam nihil habes. Di deaeque me omnes perdant - 
<plavt. persa 1.293> Amicus sum, eueniant uolo tibi quae optas. Atque id fiat, 
<plavt. persa 1.294> Nisi te hodie, si prehendero, defigam in terram colapheis. 
<plavt. persa 1.295> Tun me defigas? Te cruci ipsum adfigent propediem aliei. 
<plavt. persa 1.296> Qui te di deaeque - scis quid hinc porro dicturus fuerim, 
<plavt. persa 1.297> Ni linguae moderari queam. Potin abeas? Abigis facile. 
<plavt. persa 1.298> Nam umbra mea hic intus uapulat. - Vt istunc di deaeque perdant! 
<plavt. persa 1.299> Tamquam proserpens bestiast bilinguis et scelestus. 
<plavt. persa 1.300> Hercle istum abiisse gaudeo. Foris aperit, eccere autem 
<plavt. persa 1.301> Quem conuenire maxume cupiebam egreditur intus. 
<plavt. persa 1.302> Paratum iam esse dicito unde argentum sit futurum, 
<plavt. persa 1.303> Iubeto habere animum bonum, dic me illam amare multum; 
<plavt. persa 1.304> Vbi se adiuuat, ibi me adiuuat. Quae dixi ut nuntiares, 
<plavt. persa 1.305> Satin ea tenes? Magi~ calleo quam aprugnum callum callet. - 
<plavt. persa 1.306> Propera, abi domum. Nunc huic ego graphice facetus fiam. 
<plavt. persa 1.307> Subnixis alis me inferam atque amicibor gloriose. 
<plavt. persa 1.308> Sed quis hic ansatus ambulat? Magnufice conscreabor. 
<plavt. persa 1.309> Sagaristio hicquidemst. Quid agitur, Sagaristio? Vt ualetur? 
<plavt. persa 1.310> Ecquid, quod mandaui tibi, estne in te specula? Adito. 
<plavt. persa 1.311> Videbitur. Factum uolo. Venito. Promoneto. 
<plavt. persa 1.312> Quid hoc hic in collo tibi tumet? Vomicast, pressare parce; 
<plavt. persa 1.313> Nam ubi qui mala tangit manu, dolores cooriuntur. 
<plavt. persa 1.314> Quando istaec innatast tibi? Hodie. Secari iubeas. 
<plavt. persa 1.315> Metuo ne inmaturam secem, ne exhibeat plus negotei. 
<plavt. persa 1.316> Inspicere morbum tuom lubet. Ah ah! Abi atque caue sis 
<plavt. persa 1.317> A cornu. Quid iam? Quia boues bini hic sunt in crumina. 
<plavt. persa 1.318> Emitte sodes, ne enices fame; sine ire pastum. 
<plavt. persa 1.319> Enim metuo ut possiem in bubile reicere, ne uagentur. 
<plavt. persa 1.320> Ego reiciam. Habe animum bonum. Credetur, commodabo. 
<plavt. persa 1.321> Sequere hac sis. Argentum hic inest quod mecum dudum orasti. 
<plavt. persa 1.322> Quid tu ais? Dominus me boues mercatum Eretriam misit. 
<plavt. persa 1.323> Nunc mi Eretria erit haec tua domus. Nimi~ tu facete loquere. 
<plavt. persa 1.324> Atque ego omne argentum tibi hoc actutum incolume redigam; 
<plavt. persa 1.325> Nam iam omnis sycophantias instruxi et comparaui 
<plavt. persa 1.326> Quo pacto ab lenone auferam hoc argentum - Tanto melior. 
<plavt. persa 1.327> Et mulier ut sit libera atque ipse ultro det argentum. 
<plavt. persa 1.328> Sed sequere me: ad eam rem usus est tua mihi opera. - Vtere ut uis. - 
<plavt. persa 1.329> Quae res bene uortat mihi et tibi et uentri meo 
<plavt. persa 1.330> Perennitatique adeo huic, perpetuo cibus 
<plavt. persa 1.331> Vt mihi supersit, suppetat, superstitet: 
<plavt. persa 1.332> Sequere hac, mea gnata, me, cum dis uolentibus. 
<plavt. persa 1.333> Quoi rei opera detur scis, tenes, intellegis; 
<plavt. persa 1.334> Communicaui tecum consilia omnia. 
<plavt. persa 1.335> Ea caussa ad hoc exemplum te exornaui ego. 
<plavt. persa 1.336> Venibis tu hodie, uirgo. Amabo, mi pater, 
<plavt. persa 1.337> Quamquam lubenter escis alienis studes, 
<plavt. persa 1.338> Tuin uentris caussa filiam uendas tuam? 
<plavt. persa 1.339> Mirum quin regi~ Philippi caussa aut Attali 
<plavt. persa 1.340> Te potius uendam quam mea, quae sis mea. 
<plavt. persa 1.341> Vtrum pro ancilla me habes an pro filia? 
<plavt. persa 1.342> Vtrum hercle magis in uentris rem uidebitur. 
<plavt. persa 1.343> Meum, opino, imperiumst in te, non in me tibi. 
<plavt. persa 1.344> Tua istaec potestas est, pater. Verum tamen, 
<plavt. persa 1.345> Quamquam res nostrae sunt, pater, pauperculae, 
<plavt. persa 1.346> Modice et modeste meliust uitam uiuere; 
<plavt. persa 1.347> Nam ad paupertatem si admigrant infamiae, 
<plavt. persa 1.348> Grauior paupertas fit, fides sublestior. 
<plavt. persa 1.349> Enim uero odiosa es. Non sum neque me esse arbitror, 
<plavt. persa 1.350> Quom parua natu recte praecipio patri. 
<plavt. persa 1.351> Nam inimici famam non ita ut natast ferunt. 
<plavt. persa 1.352> Ferant eantque maxumam malam crucem 
<plavt. persa 1.353> Non ego inimicitias omnis plure existumo 
<plavt. persa 1.354> Quam mensa inanis nunc si apponatur mihi. 
<plavt. persa 1.355> Pater, hominum inmortalis est infamia; 
<plavt. persa 1.356> Etiam tum uiuit quom esse credas mortuam. 
<plavt. persa 1.357> Quid? metuis ne te uendam? Non metuo, pater. 
<plavt. persa 1.358> Verum insimulari nolo. At nequiquam neuis. 
<plavt. persa 1.359> Meo modo istuc potius fiet quam tuo. 
<plavt. persa 1.360> Fiat. Quae hae res sunt? cogita hoc uerbum, pater: 
<plavt. persa 1.361> Eru~ si minatus est malum seruo suo, 
<plavt. persa 1.362> Tam etsi id futurum non est, ubi captumst flagrum, 
<plavt. persa 1.363> Dum tunicas ponit, quanta adficitur miseria! 
<plavt. persa 1.364> Ego nunc quod non futurumst formido tamen. 
<plavt. persa 1.365> Virgo atque mulier nulla erit quin sit mala, 
<plavt. persa 1.366> Quae praeter sapiet quam placet parentibus. 
<plavt. persa 1.367> Virgo atque mulier nulla erit quin sit mala, 
<plavt. persa 1.368> Quae reticet si quid fieri peruorse uidet. 
<plavt. persa 1.369> Malo cauere meliust te. At si non licet 
<plavt. persa 1.370> Cauere, quid agam? Nam ego tibi cautum uolo. 
<plavt. persa 1.371> Malu~ne ego sum? Non es neque me dignumst dicere, 
<plavt. persa 1.372> Verum ei rei operam do ne alii dicant quibu~ licet. 
<plavt. persa 1.373> Dicat quod quisque uolt; ego de hac sententia 
<plavt. persa 1.374> Non demouebor. At, meo si liceat modo, 
<plavt. persa 1.375> Sapienter potius facias quam stulte. Lubet. 
<plavt. persa 1.376> Lubere tibi per me licere intellego; 
<plavt. persa 1.377> Verum lubere hau liceat, si lubeat mihi. 
<plavt. persa 1.378> Futura es dicto oboediens an non patri? 
<plavt. persa 1.379> Futura. Scis nam tibi quae praecepi? Omnia. 
<plavt. persa 1.380> Et ut ui surrupta fueris? Docte calleo. 
<plavt. persa 1.381> Et qui parentes fuerint? Habeo in memoria. 
<plavt. persa 1.382> Necessitate me mala ut fiam facis. 
<plavt. persa 1.383> Verum uideto, me ubi uoles nuptum dare, 
<plavt. persa 1.384> Ne haec fama faciat repudiosas nuptias. 
<plavt. persa 1.385> Tace, stulta. Non tu nunc hominum mores uides, 
<plavt. persa 1.386> Quoiiu~ modi hic cum mala fama facile nubitur? 
<plavt. persa 1.387> Dum dos sit, nullum uitium uitio uortitur. 
<plavt. persa 1.388> Ergo istuc facito ut ueniat in mentem tibi 
<plavt. persa 1.389> Me esse indotatam. Caue sis tu istuc dixeris. 
<plavt. persa 1.390> Pol deum uirtute dicam et maiorum meum, 
<plavt. persa 1.391> Ne te indotatam dicas quoi dos sit domi: 
<plavt. persa 1.392> Librorum eccillum hibeo plenum soracum. 
<plavt. persa 1.393> Si hoc adcurassis lepide, quoi rei operam damus, 
<plavt. persa 1.394> Dabuntur dotis tibi inde sescenti logei 
<plavt. persa 1.395> Atque Attici omnes; nullum Siculum acceperis: 
<plavt. persa 1.396> Cum hac dote poteris uel mendico nubere. 
<plavt. persa 1.397> Quin tu me ducis, si quo ducturu~s, pater? 
<plavt. persa 1.398> Vel tu me uende uel face - quid tibi lubet. 
<plavt. persa 1.399> Bonum aequomque oras. Sequere hac. - Dicto sum audiens. - 
<plavt. persa 1.400> Quidnam esse acturum hunc dicam uicinum meum, 
<plavt. persa 1.401> Qui mihi iuratust sese hodie argentum dare? 
<plavt. persa 1.402> Quod si non dederit atque hic dies praeterierit, 
<plavt. persa 1.403> Ego argentum, ille iusiurandum amiserit. 
<plavt. persa 1.404> Sed ibi concrepuit fori~. Quisnam egreditur foras? 
<plavt. persa 1.405> Curate isti intus, iam ego domum me recipiam. Oh, 
<plavt. persa 1.406> Toxile, quid agitur? Oh, lutum lenonium, 
<plavt. persa 1.407> Commixtum caeno sterculinum publicum, 
<plavt. persa 1.408> Inpure, inhoneste, iniure, inlex, labes popli, 
<plavt. persa 1.409> Pecuniai accipiter auide atque inuide, 
<plavt. persa 1.410> Procax, rapax, trahax - trecentis uersibus 
<plavt. persa 1.411> Tuas inpuritias traloqui nemo potest - 
<plavt. persa 1.412> Accipin argentum? Accipe sis argentum, inpudens, 
<plavt. persa 1.413> Tene sis argentum, etiam tu argentum tenes? 
<plavt. persa 1.414> Possum te facere ut argentum accipias, lutum? 
<plavt. persa 1.415> Non mihi censebas copiam argenti fore, 
<plavt. persa 1.416> Qui nisi iurato mihi nil ausu~s credere? 
<plavt. persa 1.417> Sine respirare me, ut tibi respondeam. 
<plavt. persa 1.418> Vir summe populi, stabulum seruitricium, 
<plavt. persa 1.419> Scortorum liberator, suduculum flagri, 
<plavt. persa 1.420> Compedium tritor, pistrinorum ciuitas, 
<plavt. persa 1.421> Perenniserue, lurcho, edax, furax, fugax, 
<plavt. persa 1.422> Cedo sis mi argentum, da mihi argentum, inpudens, 
<plavt. persa 1.423> Possum te exigere argentum? Argentum, inquam, cedo, 
<plavt. persa 1.424> Quin tu mi argentum reddis? Nihilne te pudet? 
<plavt. persa 1.425> Leno te argentum poscit, solida seruitus, 
<plavt. persa 1.426> Pro liberanda amica, ut omnes audiant. 
<plavt. persa 1.427> Tace, opsecro hercle. ne tua uox ualide ualet 
<plavt. persa 1.428> Referundae ego habeo linguam natam gratiae. 
<plavt. persa 1.429> Eodem mihi pretio sal praehibetur quo tibi. 
<plavt. persa 1.430> Nisi me haec defendet, numquam delinget salem. 
<plavt. persa 1.431> Iam omitte iratus esse. Id tibi suscensui 
<plavt. persa 1.432> Quia te negabas credere argentum mihi. 
<plavt. persa 1.433> Mirum quin tibi ego crederem, ut idem mihi 
<plavt. persa 1.434> Faceres quod partim faciunt argentarii: 
<plavt. persa 1.435> Vbi quid credideris, citius extemplo foro 
<plavt. persa 1.436> Fugiunt quam ex porta ludis quom emissust lepus. 
<plavt. persa 1.437> Cape hoc sis. Quin das? Nummi sescenti hic erunt, 
<plavt. persa 1.438> Probi, numerati. Fac sit mulier libera 
<plavt. persa 1.439> Atque huc continuo adduce. Iam faxo hic erit. 
<plavt. persa 1.440> Non hercle quoi nunc hoc dem spectandum scio. 
<plavt. persa 1.441> Fortasse metuis in manum concredere? 
<plavt. persa 1.442> Mirum quom citius iam a foro argentarii 
<plavt. persa 1.443> Abeunt quam in cursu rotula circumuortitur. 
<plavt. persa 1.444> Abi istac trauorsis angiportis ad forum; 
<plavt. persa 1.445> Eadem istaec facito mulier ad me transeat 
<plavt. persa 1.446> Per hortum. Iam hic faxo aderit. At ne propalam. 
<plavt. persa 1.447> Sapienter sane. Supplicatum cras eat. 
<plavt. persa 1.448> Ita hercle uero. - Dum stas, reditum oportuit. 
<plavt. persa 1.449> Si quam rem accures sobrie aut frugaliter, 
<plavt. persa 1.450> Solet illa recte sub manus succedere. 
<plavt. persa 1.451> Atque edepol ferme ut quisque rem accurat suam, 
<plavt. persa 1.452> Sic ei procedit postprincipio denique, 
<plavt. persa 1.453> Si malus aut nequamst, male res uortunt quas agit, 
<plavt. persa 1.454> Sin autem frugist, eueniunt frugaliter. 
<plavt. persa 1.455> Hanc ego rem exorsus sum facete et callide, 
<plavt. persa 1.456> Igitur prouenturam bene confido mihi. 
<plavt. persa 1.457> Nunc ego lenonem ita hodie intricatum dabo 
<plavt. persa 1.458> Vt ipsus sese qua se expediat nesciat. 
<plavt. persa 1.459> Sagaristio, heus, exi atque educe uirginem 
<plavt. persa 1.460> Et istas tabellas quas consignaui tibi, 
<plavt. persa 1.461> Quas tu attulisti mi ab ero meo usque e Persia. 
<plavt. persa 1.462> Numquid moror? Eugae, eugae! Exornatu~s basilice 
<plavt. persa 1.463> Tiara ornatum lepida condecorat schema. 
<plavt. persa 1.464> Tum hanc hospitam autem crepidula ut graphice decet! 
<plavt. persa 1.465> Sed satin estis meditati? Tragici et comici 
<plavt. persa 1.466> Numquam aeque sunt meditati. Lepide hercle adiuuas. 
<plavt. persa 1.467> Age, illuc apscede procul e conspectu, tace. 
<plavt. persa 1.468> Vbi cum lenone me uidebis conloqui 
<plavt. persa 1.469> Id erit adeundi tempus. Nunc agerite uos. 
<plavt. persa 1.470> Quoi homini di propitii sunt, aliquid obiciunt lucri;
<plavt. persa 1.471> Nam ego hodie compendi feci binos panis in dies. 
<plavt. persa 1.472> Ita ancilla mea quae fuit hodie, sua nunc est: argento uicit; 
<plavt. persa 1.473> Iam hodie alienum cenabit, nihil gustabit de meo. 
<plavt. persa 1.474> Sumne probus, sum lepidus ciuis, qui Atticam hodie ciuitatem 
<plavt. persa 1.475> Maxumam maiorem feci atque auxi ciui femina? 
<plavt. persa 1.476> Sed ut ego hodie fui benignus, ut ego multis credidi! 
<plavt. persa 1.477> Nec satis a quiquam homine accepi: ita prosum credebam omnibus; 
<plavt. persa 1.478> Nec metuo, quibu~ credidi hodie, ne quis mihi in iure abiurassit: 
<plavt. persa 1.479> Bonu~ uolo iam ex hoc die esse - quod neque fiet neque fuit. 
<plavt. persa 1.480> Hunc hominem ego hodie in trasennam doctis deducam dolis, 
<plavt. persa 1.481> Itaque huic insidiae paratae sunt probe. Adgrediar uirum. 
<plavt. persa 1.482> Quid agis? Credo. Vnde agis te, Dordale? credo tibi. 
<plavt. persa 1.483> Di dent quae uelis. Eho, an iam manu emisisti mulierem? 
<plavt. persa 1.484> Credo edepol, credo, inquam, tibi. Iam liberta auctu~s? Enicas. 
<plavt. persa 1.486_486> Quin tibi me dico credere. Dic bona fide: iam liberast? <Pol aio.>
<plavt. persa 1.487> I ad forum ad praetorem, exquire, siquidem credere mihi non uis.
<plavt. persa 1.488> Libera, inquamst: ecquid audis? At tibi di bene faciant omnes! 
<plavt. persa 1.489> Numquam enim posthac tibi nec tuorum quoiquam quod nolis uolam. 
<plavt. persa 1.490> Abi, ne iura, sati~ credo.
<plavt. persa 1.491> Vbi nunc tua libertast? Apud te. Ain, apud mest? Aio, inquam, apud te est, inquam. 
<plavt. persa 1.492> Ita me di ament ut ob istanc rem tibi multa bona instant a me. 
<plavt. persa 1.493> Nam est res quaedam quam occultabam tibi dicere: nunc eam narrabo, 
<plavt. persa 1.494> Vnd~ tu pergrande lucrum facias: faciam ut mei memineris, dum uitam 
<plavt. persa 1.495> Viuas. Bene dictis tuis bene facta aures meae auxilium exposcunt. 
<plavt. persa 1.496> Tuom promeritumst merito ut faciam. Et ut me scias esse ita facturum, 
<plavt. persa 1.497> Tabellas tene has, pellege. Hae quid ad me? Immo ad te attinent et tua re
<plavt. persa 1.498> Fert, nam ex Persia ad med adlatae modo sunt istaec a meo ero. Quando? Hau dudum. 
<plavt. persa 1.499> Quid istae narrant? Percontare ex ipsis: ipsae tibi narrabunt.
<plavt. persa 1.500> Cedo sane mihi. At clare recitato. Tace, dum pellego. Recita: hau uerbum faciam. 
<plavt. persa 1.501>"Salutem dicit Toxilo Timarchides
<plavt. persa 1.502> Et familiae omni. Si ualetis, gaudeo. 
<plavt. persa 1.503> Ego ualeo recte et rem gero et facio lucrum 
<plavt. persa 1.504> Neque istoc redire his octo possum mensibus, 
<plavt. persa 1.505> Itaque hic est quod me detinet negotium. 
<plavt. persa 1.506> Chrysopolim Persae cepere urbem in Arabia, 
<plavt. persa 1.507> Plenam bonarum rerum atque antiquom oppidum 
<plavt. persa 1.508> Ea comportatur praeda, ut fiat auctio 
<plavt. persa 1.509> Publicitus; ea res me domo expertem facit. 
<plavt. persa 1.510> Operam atque hospitium ego isti praehiberi uolo 
<plavt. persa 1.511> Qui tibi tabellas adfert. Cura quae is uolet, 
<plavt. persa 1.512> Nam is mihi honores suae domi habuit maxumos." 
<plavt. persa 1.513> Quid id ad me aut ad meam rem refert Persae quid rerum gerant
<plavt. persa 1.514> Aut quid eru~ tuo~? Tace, stultiloque; nescis quid te instet boni 
<plavt. persa 1.515> Neque quam tibi Fortuna faculam lucriferam adlucere uolt. 
<plavt. persa 1.516> Quae istaec lucrifera est Fortuna? Istas quae norunt roga. 
<plavt. persa 1.517> Ego tantumdem scio quantum tu, nisi quod pellegi prior. 
<plavt. persa 1.518> Sed, ut occepisti, ex tabellis nosce rem. Bene me mones. 
<plavt. persa 1.519> Fac silentium. nunc ad illud uenies quod refert tua. 
<plavt. persa 1.520>"Ist~ qui tabellas adfert adduxit simul
<plavt. persa 1.521> Forma expetenda liberalem uirginem, 
<plavt. persa 1.522> Furtiuam, abductam ex Arabia penitissuma; 
<plavt. persa 1.523> Eam te uolo curare ut istic ueneat. 
<plavt. persa 1.524> Ac suo periclo is emat qui eam mercabitur: 
<plavt. persa 1.525> Mancupio neque promittet neque quisquam dabit. 
<plavt. persa 1.526> Probum et numeratum argentum ut accipiat face. 
<plavt. persa 1.527> Haec cura et hospes cura ut curetur. Vale." 
<plavt. persa 1.528> Quid igitur? Postquam recitasti quod erat cerae creditum,
<plavt. persa 1.529> Iam mihi credis? Vbi nunc illest hospes qui hasce huc attulit? 
<plavt. persa 1.530> Iam hic credo aderit: arcessiuit illam a naui. Nil mi opust 
<plavt. persa 1.531> Litibus neque tricis. Quamobrem ego argentum enumerem foras? 
<plavt. persa 1.532> Nisi mancupio accipio, quid eo mihi opust mercimonio? 
<plavt. persa 1.533> Tacen an non taces? Numquam ego te tam esse matulam credidi. 
<plavt. persa 1.534> Quid? Metuis? Metuo hercle uero. Sensi ego iam compluriens, 
<plavt. persa 1.535> Neque mi haud inperito eueniet tali ut in luto haeream. 
<plavt. persa 1.536> Nihil pericli mihi uidetur. Scio istuc, sed metuo mihi. 
<plavt. persa 1.537> Mea quidem istuc nihil refert: tui ego hoc facio gratia, 
<plavt. persa 1.538> Vt tibi recte conciliandi primo facerem copiam. 
<plavt. persa 1.540_540> Gratiam habeo. Sed te de aliis quam alios de te suauiust
<plavt. persa 1.541> Fieri doctos. Ne quis uero ex Arabia penitissuma 
<plavt. persa 1.542> Persequatur. Etiam tu illam destinas? Videam modo 
<plavt. persa 1.543> Mercimonium. Aequa dicis. Sed optume eccum ipse aduenit 
<plavt. persa 1.544> Hospes ille qui has tabellas attulit. Hicinest? Hic est. 
<plavt. persa 1.545> Haecine illist furtiua uirgo? Iuxta tecum aeque scio, 
<plavt. persa 1.546> Nisi quia specie quidem edepol liberalist, quisquis est. 
<plavt. persa 1.547> Sat edepol concinnast facie. Vt contemptim carnufex! 
<plavt. persa 1.548> Taciti contemplemus formam. Laudo consilium tuom. 
<plavt. persa 1.549> Satin Athenae tibi sunt uisae fortunatae atque opiparae? 
<plavt. persa 1.550> Vrbis speciem uidi, hominum mores perspexi parum. 
<plavt. persa 1.551> Numquid in principio cessauit uerbum docte dicere? 
<plavt. persa 1.552> Hau potui etiam in primo uerbo perspicere sapientiam. 
<plavt. persa 1.553> Quid id quod uidisti? Vt munitum muro tibi uisum oppidumst? 
<plavt. persa 1.554> Si incolae bene sunt morati, id pulchre moenitum arbitror. 
<plavt. persa 1.555> Perfidia et peculatus ex urbe et auaritia si exsulant, 
<plavt. persa 1.556> Quarta inuidia, quinta ambitio, sexta obtrectatio, 
<plavt. persa 1.557> Septumum peiiurium, - Eugae! Octaua indiligentia, 
<plavt. persa 1.558> Nona iniuria, decumum, quod pessumum adgressust, scelus: 
<plavt. persa 1.559> Haec unde aberunt, ea urbs moenita muro sat erit simplici; 
<plavt. persa 1.560> Vbi ea aderunt, centumplex murus rebus seruandis parumst. 
<plavt. persa 1.561> Quid ais tu? Quid uis? Tu in illis es decem sodalibus: 
<plavt. persa 1.562> Te in exsilium ire hinc oportet. Quid iam? Quia peiiurus es. 
<plavt. persa 1.563> Verba quidem haud indocte fecit. Ex tuo, inquam, usust: eme hanc. 
<plavt. persa 1.564> Edepol qui quom hanc magi~ contemplo, magi~ placet. Si hanc emeris, 
<plavt. persa 1.565> Di inmortales! Nullus leno te alter erit opulentior. 
<plavt. persa 1.566> Euortes tuo arbitratu homines fundis, familiis; 
<plavt. persa 1.567> Cum optumis uiris rem habebis, gratiam cupient tuam: 
<plavt. persa 1.568> Venient ad te comissatum. At ego intro mitti uotuero. 
<plavt. persa 1.569> At enim illi noctu occentabunt ostium, exurent fores: 
<plavt. persa 1.570> Proin tu tibi iubeas concludi aedis foribus ferreis, 
<plavt. persa 1.571> Ferreas aedis commutes, limina indas ferrea, 
<plavt. persa 1.572> Ferream seram atque anellum; ne sis ferro parseris: 
<plavt. persa 1.573> Ferreas tute tibi impingi iubeas crassas compedis. 
<plavt. persa 1.574> I sis malum cruciatum. I sane tu - hanc eme; ausculta mihi. 
<plavt. persa 1.575> Modo uti sciam quanti indicet. Vin huc uocem? Ego illo accessero. 
<plavt. persa 1.576> Quid agis, hospes? Venio, adduco hanc ad te, ut dudum dixeram. 
<plavt. persa 1.577> Nam heri in portum noctu nauis uenit. Veniri hanc uolo, 
<plavt. persa 1.578> Si potest; si non potest, iri hinc uolo quantum potest. 
<plavt. persa 1.579> Saluos sis, adulescens. Siquidem hanc uendidero pretio suo. 
<plavt. persa 1.580> Atqui aut hoc emptore uendes pulchre aut alio non potis. 
<plavt. persa 1.581> Esne tu huic amicus? Tam quam di omnes qui caelum colunt. 
<plavt. persa 1.582> Tum tu mihi es inimicus certus. Nam generi lenonio 
<plavt. persa 1.583> Numquam ullus deu~ tam benignus fuit qui fierit propitius. 
<plavt. persa 1.584> Hoc age. Opusnest hac tibi empta? Si tibi uenissest opus, 
<plavt. persa 1.585> Mihi quoque emptast; si tibi subiti nihil est, tantumdemst mihi. 
<plavt. persa 1.586> Indica, fac pretium. Tua mers est, tua indicatiost. 
<plavt. persa 1.587> Aequom hic orat. Vin bene emere? Vin tu pulchre uendere? 
<plavt. persa 1.588> Ego scio hercle utrumque uelle. Age, indica prognariter. 
<plavt. persa 1.589> Priu~ dico: hanc mancupio nemo tibi dabit. Iam scis? Scio. 
<plavt. persa 1.590> Indica minimo daturus qui sis, qui duci queat. 
<plavt. persa 1.591> Tace, tace. Nimi~ tu quidem hercle homo stultus es pueriliter. 
<plavt. persa 1.592> Quid ita? Quia enim te ex puella priu~ percontari uolo 
<plavt. persa 1.593> Quae ad rem referunt. Atque hercle tu me monuisti hau male. 
<plavt. persa 1.594> Vide sis, ego ille doctus leno paene in foueam decidi, 
<plavt. persa 1.595> Ni hic adesses. Quantum est adhibere hominem amicum ubi quid geras! 
<plavt. persa 1.596> Quo genere aut qua in patria nata sit aut quibu~ parentibus, 
<plavt. persa 1.597> Ne temere hanc te emisse dicas me impulsore aut inlice, 
<plavt. persa 1.598> Volo te percontari. Quin laudo, inquam, consilium tuom. 
<plavt. persa 1.599> Nisi molestum est, percontari hanc paucis hic uolt. Maxume, 
<plavt. persa 1.600> Suo arbitratu. Quid stas? Adi sis tute atque ipse itidem roga 
<plavt. persa 1.601> Vt tibi percontari liceat quae uelis; etsi mihi 
<plavt. persa 1.602> Dixit dare potestatem eiius; sed ego te malo tamen 
<plavt. persa 1.603> Eumpse adire, ut ne contemnat te ille. Sati~ recte mones. 
<plavt. persa 1.604> Hospes, uolo ego hanc percontari. A terra ad caelum, quidlubet. 
<plavt. persa 1.605> Iube dum ea huc accedat ad me. I sane ac morem illi gere. 
<plavt. persa 1.606> Percontare, exquire quiduis. Age, age nunc tu, in proelium 
<plavt. persa 1.607> Vide ut ingrediare auspicato. Liquidumst auspicium, tace. 
<plavt. persa 1.608> Curabo ut praedati pulchre ad castra conuortamini. 
<plavt. persa 1.609> Concede istuc, ego illam adducam. Age, ut rem esse in nostram putas. 
<plavt. persa 1.610> Ehodum huc, uirgo. Vide sis quid agas. Taceas, curabo ut uoles. 
<plavt. persa 1.611> Sequere me. Adduco hanc, si quid uis ex hac percontarier. 
<plavt. persa 1.612> Enim uolo te adesse. Hau possum quin huic operam dem hospiti, 
<plavt. persa 1.613> Quoi erus iussit. Quid si hic non uolt me una adesse? Immo i modo. 
<plavt. persa 1.614> Do tibi ego operam. Tibi ibidem das, ubi tu tuom amicum adiuuas. 
<plavt. persa 1.615> Exquire. Heus tu, aduigila. Satis est dictum: quamquam ego serua sum, 
<plavt. persa 1.616> Scio ego officium meum, ut quae rogiter uera, ut accepi, eloquar. 
<plavt. persa 1.617> Virgo, hic homo probus est. Credo. Non diu apud hunc seruies. 
<plavt. persa 1.618> Ita pol spero, si parentes facient officium suom. 
<plavt. persa 1.619> Nolo ego te mirari, si nos ex te percontabimur 
<plavt. persa 1.620> Aut patriam tuam aut parentes. Qur ego hic mirer, mi homo? 
<plavt. persa 1.621> Seruitus mea mi interdixit ne quid mirer meum malum. 
<plavt. persa 1.622> Noli flere. Ah, di istam perdant! Ita catast et callida. 
<plavt. persa 1.623> Vt sapiens habet cor, quam dicit quod opust! Quid nomen tibist? 
<plavt. persa 1.624> Nunc metuo ne peccet. Lucridi nomen in patria fuit. 
<plavt. persa 1.625> Nomen atque omen quantiuis iam est preti. Quin tu hanc emis? 
<plavt. persa 1.626> Nimi~ pauebam ne peccaret. Expediuit. Si te emam, 
<plavt. persa 1.627> Mihi quoque Lucridem confido fore te. Tu si hanc emeris, 
<plavt. persa 1.628> Numquam hercle hunc mensem uortentem, credo, seruibit tibi. 
<plavt. persa 1.629> Ita uelim quidem hercle. Optata ut eueniant operam addito. 
<plavt. persa 1.630> Nihil adhuc peccauit etiam. Vbi tu nata es? Vt mihi 
<plavt. persa 1.631> Mater dixit, in culina, in angulo ad laeuam manum. 
<plavt. persa 1.632> Haec erit tibi fausta meretrix: natast in calido loco, 
<plavt. persa 1.633> Vbi rerum omnium bonarum copiast saepissuma. 
<plavt. persa 1.634> Tactus lenost; qui rogaret ubi nata esset diceret, 
<plavt. persa 1.635> Lepide lusit. At ego patriam te rogo quae sit tua. 
<plavt. persa 1.636> Quae mihi sit, nisi haec ubi nunc sum? At ego illam quaero quae fuit. 
<plavt. persa 1.637> Omne ego pro nihilo esse duco quod fuit, quando fuit: 
<plavt. persa 1.638> Tamquam hominem, quando animam ecflauit, quid eum quaeras qui fuit? 
<plavt. persa 1.639> Ita me di bene ament, sapienter! Atque eo miseret tamen. 
<plavt. persa 1.640> Sed tamen, uirgo, quae patriast tua, age mi actutum expedi. 
<plavt. persa 1.641> Quid taces? Dico equidem: quando hic seruio, haec patriast mea. 
<plavt. persa 1.642> Iam de istoc rogare omitte (non uides nolle eloqui?) 
<plavt. persa 1.643> Ne suarum se miseriarum in memoriam inducas. Quid est? 
<plavt. persa 1.644> Captusne est pater? Non captus, sed quod habuit perdidit. 
<plavt. persa 1.645> Haec erit bono genere nata: nihil scit nisi uerum loqui. 
<plavt. persa 1.646> Quis fuit? Dic nomen. Quid illum miserum memorem qui fuit? 
<plavt. persa 1.647> Nunc et illum Miserum et me Miseram aequom est nominarier. 
<plavt. persa 1.648> Quoiusmodi is in populo habitust? Nemo quisquam acceptior: 
<plavt. persa 1.649> Serui liberique amabant. Hominem miserum praedicas, 
<plavt. persa 1.650> Quom et ipsus prope perditust et beneuolentis perdidit. 
<plavt. persa 1.651> Emam, opinor. Etiam "opinor"? Summo genere esse arbitror; 
<plavt. persa 1.652> Diuitias tu ex istac facies. Ita di faxint! Eme modo. 
<plavt. persa 1.653> Iam hoc tibi dico: actutum ecastor meu~ pater, ubi me sciet 
<plavt. persa 1.654> Veniisse, ipse aderit et me aps te redimet. Quid nunc? Quid est? 
<plavt. persa 1.655> Audin quid ait? Nam etsi res sunt fractae, amici sunt tamen. 
<plavt. persa 1.656> Ne sis plora; libera eris actutum, si crebro cades. 
<plavt. persa 1.657> Vin mea esse? Dum quidem ne nimi~ diu tua sim, uolo. 
<plavt. persa 1.658> Satin ut meminit libertatis? Dabit haec tibi grandis bolos. 
<plavt. persa 1.659> Age si quid agis. Ego ad hunc redeo. Sequere. Redduco hanc tibi. 
<plavt. persa 1.660> Adulescens, uin uendere istanc? Magi~ lubet quam perdere. 
<plavt. persa 1.661> Tum tu pauca in uerba confer: qui datur, tanti indica. 
<plavt. persa 1.662> Faciam ita ut te uelle uideo, ut emas. Habe centum minis. 
<plavt. persa 1.663> Nimiumst. Octoginta. Nimiumst. Nummus abesse hinc non potest, 
<plavt. persa 1.664> Quod nunc dicam. Quid id est ergo? Eloquere actutum atque indica. 
<plavt. persa 1.665> Tuo periclo sexaginta haec datur argenti minis. 
<plavt. persa 1.666> Toxile, quid ago? Di deaeque te agitant irati, scelus, 
<plavt. persa 1.667> Qui hanc non properes destinare. Habeto. Abi, argentum ecfer huc, 
<plavt. persa 1.668> Non edepol minis trecentis carast. Fecisti lucri. 
<plavt. persa 1.668a_668a>* * <habeto>. Eu! praedatu~s probe.
<plavt. persa 1.669> Heus tu, etiam pro uestimentis huc decem accedant minae. 
<plavt. persa 1.670> Apscedent enim, non accedent. Tace sis, non tu illum uides 
<plavt. persa 1.671> Quaerere ansam, infectum ut faciat? Abin atque argentum petis? 
<plavt. persa 1.671a_671a>* * Atque ut dignust perit.
<plavt. persa 1.672> Heus tu serua istum. Quin tu is intro? Abeo atque argentum adfero.- 
<plavt. persa 1.673> Edepol dedisti, uirgo, operam adlaudabilem,
<plavt. persa 1.674> Probam et sapientem et sobriam. Si quid bonis 
<plavt. persa 1.675> Boni fit, esse id et graue et gratum solet. 
<plavt. persa 1.676> Audin tu, Persa? Vbi argentum ab hoc acceperis, 
<plavt. persa 1.677> Simulato quasi eas prosum in nauem. Ne doce. 
<plavt. persa 1.678> Per angiportum rusum te ad me recipito 
<plavt. persa 1.679> Illac per hortum. Quod futurum est praedicas. 
<plavt. persa 1.680> At ne cum argento protinam permittas domum, 
<plavt. persa 1.681> Moneo, te. Quod te dignumst, me dignum esse uis? 
<plavt. persa 1.682> Tace, parce uoci: praeda progreditur foras. 
<plavt. persa 1.683> Probae hic argenti sunt sexaginta minae, 
<plavt. persa 1.684> Duobus nummis minus est. Quid ei nummi sciunt? 
<plavt. persa 1.685> Cruminam hanc emere aut facere uti remigret domum. 
<plavt. persa 1.686> Ne non sat esses leno, id metuebas miser, 
<plavt. persa 1.687> Inpure, auare, ne crumillam amitteres? 
<plavt. persa 1.688> Sine, quaeso. Quando lenost, nihil mirum facit. 
<plavt. persa 1.689> Lucro faciundo ego auspicaui in hunc diem: 
<plavt. persa 1.690> Nil mihi tam paruist quin me id pigeat perdere. 
<plavt. persa 1.691> Age, accipe hoc sis. Hunc in collum, nisi piget, 
<plavt. persa 1.692> Impone. Vero fiat. Numquid ceterum 
<plavt. persa 1.693> Me uoltis? Quid tam properas? Ita negotiumst: 
<plavt. persa 1.694> Mandatae quae sunt, uolo deferre epistulas; 
<plavt. persa 1.695> Geminum autem fratrem seruire audiui hic meum, 
<plavt. persa 1.696> Eum ego ut requiram atque uti redimam uolo. 
<plavt. persa 1.697> Atque edepol tu me commonuisti hau male. 
<plavt. persa 1.698> Videor uidisse hic forma persimilem tui, 
<plavt. persa 1.699> Eadem statura. Quippe qui frater siet. 
<plavt. persa 1.700> Quid est tibi nomen? ... Quod ad te attinet. 
<plavt. persa 1.701> Quid attinet non scire? Ausculta ergo, ut scias: 
<plavt. persa 1.702> Vaniloquidorus Virginesuendonides 
<plavt. persa 1.703> Nugiepiloquides Argentumextenebronides 
<plavt. persa 1.704> Tedigniloquides Nugides Palponides 
<plavt. persa 1.705> Quodsemelarripides Numquameripides. Em tibi! 
<plavt. persa 1.706> Eu hercle! Nomen multimodis scriptumst tuom. 
<plavt. persa 1.707> Ita sunt Persarum mores, longa nomina, 
<plavt. persa 1.708> Contortiplicata habemus. Numquid ceterum 
<plavt. persa 1.709> Voltis? Vale. Et Vos, nam animus iam in nauist mihi. 
<plavt. persa 1.710> Cras ires potius, hodie hic cenares. Vale. - 
<plavt. persa 1.711> Postquam illic abiit, dicere hic quiduis licet. 
<plavt. persa 1.712> Ne hic tibi dies inluxit lucrificabilis; 
<plavt. persa 1.713> Nam non emisti hanc, uerum fecisti lucri. 
<plavt. persa 1.714> Ille quidem iam scit quid negoti gesserit, 
<plavt. persa 1.715> Qui mihi furtiuam meo periclo uendidit, 
<plavt. persa 1.716> Argentum accepit, abiit. Qui ego nunc scio 
<plavt. persa 1.717> An iam adseratur haec manu? Quo illum sequar? 
<plavt. persa 1.718> In Persas? Nugas! Credidi gratum fore 
<plavt. persa 1.719> Beneficium meum apud te. Immo equidem gratiam 
<plavt. persa 1.720> Tibi, Toxile, habeo; nam te sensi sedulo 
<plavt. persa 1.721> Mihi dare bonam operam. Tibin ego? Immo sedulo. 
<plavt. persa 1.722> Attat! Oblitus sum intus dudum edicere 
<plavt. persa 1.723> Quae uolui edicta. Adserua hanc. - Saluast haec quidem. 
<plavt. persa 1.724> Pater nunc cessat. Quid si admoneam? Tempus est. 
<plavt. persa 1.725> Heus, Saturio, exi. Nunc est illa occasio 
<plavt. persa 1.726> Inimicum ulcisci. Ecce me. Numquid moror? 
<plavt. persa 1.727> Age, illuc apscede procul e conspectu, tace; 
<plavt. persa 1.728> Vbi cum lenone me uidebis conloqui, 
<plavt. persa 1.729> Tum turbam facito. Dictum sapienti sat est. 
<plavt. persa 1.730> Tunc, quando abiero - Quin taces? Scio quid uelis. 
<plavt. persa 1.731> Transcidi loris omnis adueniens domi, 
<plavt. persa 1.732> Ita mihi supellex squalet atque aedes meae. 
<plavt. persa 1.733> Redis tu tandem? Redeo. Ne ego hodie tibi 
<plavt. persa 1.734> Bona multa feci. Fateor, habeo gratiam. 
<plavt. persa 1.735> Num quippiam aliud me uis? Vt bene sit tibi. 
<plavt. persa 1.736> Pol istuc quidem omen iam ego usurpabo domi, 
<plavt. persa 1.737> Nam iam inclinabo me cum liberta tua. 
<plavt. persa 1.738> Nisi ego illunc hominem perdo, perii. Atque optume 
<plavt. persa 1.739> Eccum ipsum ante aedes. Salue multum, mi pater. 
<plavt. persa 1.740> Salue, mea gnata. Ei! Persa me pessum dedit. 
<plavt. persa 1.741> Pater hic meus est. Hem, quid? Pater? Perii oppido! 
<plavt. persa 1.742> Quid ego igitur cesso infelix lamentarier 
<plavt. persa 1.743> Minas sexaginta? Ego pol te faciam, scelus, 
<plavt. persa 1.744> Te quoque etiam ipsum ut lamenteris. Occidi! 
<plavt. persa 1.745> Age ambula in ius, leno. Quid me in ius uocas? 
<plavt. persa 1.746> Illi apud praetorem dicam. Sed ego in ius uoco. 
<plavt. persa 1.747> Nonne antestaris? Tuan ego caussa, carnufex, 
<plavt. persa 1.748> Quoiquam mortali libero auris atteram, 
<plavt. persa 1.749> Qui hic commercaris ciuis homines liberos? 
<plavt. persa 1.750> Sine dicam. Nolo. Audi. Surdus sum. Ambula. 
<plavt. persa 1.751> Sequere hac, scelesta feles uirginaria. 
<plavt. persa 1.752> Sequere hac, mea gnata, me usque ad praetorem. - Sequor. - 
<plavt. persa 1.753> Hostibu~ uictis, ciuibu~ saluis, re placida, pacibu~ perfectis,
<plavt. persa 1.754> Bello exstincto, re bene gesta, integro exercitu et praesidiis, 
<plavt. persa 1.755> Quom bene nos, Iuppiter, iuuisti, dique alii omnes caelipotentes, 
<plavt. persa 1.756> Eas uobis gratis habeo atque ago, quia probe sum ultus meum inimicum. 
<plavt. persa 1.757> Nunc ob eam rem inter participes diuidam praedam et participabo. 
<plavt. persa 1.758> Ite foras: hic uolo ante ostium et ianuam
<plavt. persa 1.758a_758a> Meos participes bene accipere.
<plavt. persa 1.759> Statuite hic lectulos, ponite hic quae adsolent. 
<plavt. persa 1.759a_759a> Hic statui uolo primum +aquilam+,
<plavt. persa 1.760> Vnde ego omnis hilaros, ludentis, laetificantis faciam ut fiant, 
<plavt. persa 1.761> Quorum opera mihi facilia factu facta haec sunt quae uolui ecfieri. 
<plavt. persa 1.762> Nam inprobus est homo qui beneficium scit accipere et reddere nescit. 
<plavt. persa 1.763> Toxile mi, qur ego sine te sum, qur tu autem sine med es? Agedum er- 
<plavt. persa 1.764> Go accede ad me atque amplectere sis. Ego uero. Oh, nil hoc magi~ dulcest. 
<plavt. persa 1.765> Sed, amabo, oculus meu~, quin lectis nos actutum commendamus? 
<plavt. persa 1.766> Omnia quae tu uis, ea cupio. 
<plavt. persa 1.766a_766a> Mutua fiunt a me. Age, age, age ergo,
<plavt. persa 1.767> Tu Sagaristio, accumbe in summo. 
<plavt. persa 1.767a_767a> Ego nil moror: cedo parem, quem pepigi.
<plavt. persa 1.768> Temperi. Mihi istuc temperi serost. Hoc age, accumbe. Hunc diem suauem 
<plavt. persa 1.769> Meum natalem agitemus amoenum. 
<plavt. persa 1.769a_769a> Date aquam manibus, apponite mensam.
<plavt. persa 1.770> Do hanc tibi florentem florenti. Tu hic eri~ dictatrix nobis. 
<plavt. persa 1.771> Age, puere, 
<plavt. persa 1.771a_771a> Ab summo septenis cyathis committe hos ludos.
<plavt. persa 1.772> Moue manus, propera.
<plavt. persa 1.772a_772a> Paegnium, tarde cyathos mihi das;
<plavt. persa 1.773> Cedo sane. Bene mihi, bene uobis, bene meae amicae, 
<plavt. persa 1.773a_773a> Optatus hic mi
<plavt. persa 1.774> Dies datus hodiest ab dis, quia te licet liberam med amplecti. 
<plavt. persa 1.775> Tua factum opera. Bene omnibu~ nobis. 
<plavt. persa 1.775a_775a> Hoc mea manu~ tuae poclum donat, ut amantem amanti
<plavt. persa 1.776> Decet. Cedo. Accipe. Bene
<plavt. persa 1.776a_776a> Ei qui inuidet mi et ei qui hoc gaudet.
<plavt. persa 1.777> Qui sunt, qui erunt quique fuerunt quique futuri sunt posthac,
<plavt. persa 1.778> Solus ego omnibus antideo facile, miserrumus hominum ut uiuam. 
<plavt. persa 1.780_780> Perii, interii! Pessumus hic mi dies hodie inluxit corruptor, -
<plavt. persa 1.781> Ita me Toxilu~ perfabricauit itaque meam rem diuexauit. 
<plavt. persa 1.782> Vehiclum argenti miser eieci, amisi, neque quam ob rem eieci, habeo. 
<plavt. persa 1.783> Qui illum Persam atque omnis Persas atque etiam omnis personas 
<plavt. persa 1.784> Male di omnes perdant! Ita misero Toxilus haec mihi conciuit. 
<plavt. persa 1.785> Quia ei fidem non habui argenti, eo mihi eas machinas molitust: 
<plavt. persa 1.786> Quem pol ego ut non in cruciatum atque in compedis cogam, si uiuam! 
<plavt. persa 1.787> Siquidem huc umquam eru~ redierit eiius, quod spero - sed quid ego aspicio? 
<plavt. persa 1.788> Hoc uide, quae haec fabulast? Pol hic quidem potant. Adgrediar. O bone uir, 
<plavt. persa 1.790_790> Salueto, et tu, bona liberta. Dordalus hicquidemst. - Quin iube adire.
<plavt. persa 1.791> Adi, si lubet. Agite, adplaudamus. Dordale, homo lepidissume, salue. 
<plavt. persa 1.792> Locus hic tuos est, hic accumbe. Ferte aquam pedibus. Praeben tu puere?
<plavt. persa 1.793> Ne sis me uno digito attigeris, ne te ad terram, scelus, adfligam.
<plavt. persa 1.794> At tibi ego hoc continuo cyatho oculum excutiam tuom.
<plavt. persa 1.795> Quid ais, crux, stimulorum tritor? Quomodo me hodie uorsauisti,
<plavt. persa 1.796> Vt me in tricas coniecisti, quomodo de Persa manu~ mi aditast? 
<plavt. persa 1.797> Iurgium hinc auferas, si sapias. 
<plavt. persa 1.798> At, bona liberta, haec sciuisti et me celauisti? Stultitiast, 
<plavt. persa 1.799> Quoi bene esse licet, eum praeuorti 
<plavt. persa 1.800> Litibu~. Posterius istaec te 
<plavt. persa 1.801> Magi~ par agerest. 
<plavt. persa 1.801a_801a> Vritur cor mi.
<plavt. persa 1.801b_801b> Da illi cantharum, exstingue ignem, si
<plavt. persa 1.802> Cor uritur, caput ne ardescat. 
<plavt. persa 1.803> Ludos me facitis, intellego.
<plavt. persa 1.804> Vin cinaedum nouom tibi dari, Paegnium? 
<plavt. persa 1.805> Quin elude, ut soles, quando liber locust hic. 
<plavt. persa 1.806> Hui, babae! Basilice te intulisti et facete. 
<plavt. persa 1.807> Decet me facetum esse et hunc inridere 
<plavt. persa 1.808> Lenonem lubidost, quando dignus est. 
<plavt. persa 1.809> Perge ut coeperas. Hoc, leno, tibi. 
<plavt. persa 1.810> Perii! Perculit me prope. Em, serua rusum. 
<plavt. persa 1.811> Delude, ut lubet, erus dum hinc abest. 
<plavt. persa 1.812> Viden ut tuis dictis pareo? 
<plavt. persa 1.813> Sed quin tu meis contra item dictis seruis 
<plavt. persa 1.814> Atque hoc quod tibi suadeo faci~? Quid est id? 
<plavt. persa 1.815> Restim tu tibi cape crassam ac suspende te.
<plavt. persa 1.816> Caue sis me attigas, ne tibi hoc scipione
<plavt. persa 1.817> Malum magnum dem. Tu utere, te condono. 
<plavt. persa 1.818> Iam iam, Paegnium, da pausam.
<plavt. persa 1.819> Ego pol uos eradicabo. At te ille, qui supra nos habitat,
<plavt. persa 1.820> Qui tibi male uolt maleque faciet. Non hi dicunt, uerum ego. 
<plavt. persa 1.821> Age, circumfer mulsum, bibere da usque plenis cantharis. 
<plavt. persa 1.822> Iam diu factum est, postquam bibimus; nimi~ diu sicci sumus. 
<plavt. persa 1.823> Di faciant ut id bibatis quod uos numquam transeat. 
<plavt. persa 1.824> Nequeo, leno, quin tibi saltem staticulum olim quem Hegea 
<plavt. persa 1.825> Faciebat. Vide uero, si tibi sati~ placet. Me quoque uolo 
<plavt. persa 1.826> Reddere Diodorus quem olim faciebat in Ionia. 
<plavt. persa 1.827> Malum ego uobis dabo, ni abitis. Etiam muttis, inpudens? 
<plavt. persa 1.828> Iam ego tibi, si me inritassis, Persam adducam denuo. 
<plavt. persa 1.829> Iam taceo hercle. Ac tu Persa es, qui me usque admutilasti ad cutem. 
<plavt. persa 1.830> Tace, stulte: hic eius geminust frater. Hicinest? Ac geminissumus. 
<plavt. persa 1.831> Di deaeque et te et geminum fratrem excrucient! Qui te perdidit: 
<plavt. persa 1.832> Nam ego nihil merui. At enim quod ille meruit, tibi id opsit uolo. 
<plavt. persa 1.833> Agite sultis, hunc ludificemus. Nisi si dignust, non opust. 
<plavt. persa 1.834> Et me hau par est. Credo eo quia non inconciliat, quom te emo. 
<plavt. persa 1.835> At tamen non - tamen - Caue ergo sis malo et sequere me. 
<plavt. persa 1.836> Te mihi dicto audientem esse addecet, nam hercle apsque me 
<plavt. persa 1.837> Foret et meo praesidio, hic faceret te prostibilem propediem. 
<plavt. persa 1.838> Sed ita pars libertinorum est: nisi patrono qui aduorsatust, 
<plavt. persa 1.839> Nec sati~ liber sibi uidetur nec sati~ frugi nec sat honestus, 
<plavt. persa 1.840> Ni id ecfecit, ni ei male dixit, ni grato ingratus repertust. 
<plavt. persa 1.841> Pol bene facta tua me hortantur tuo ut imperio paream. 
<plavt. persa 1.842> Ego sum tibi patronus plane qui huic pro te argentum dedi. 
<plavt. persa 1.843>* Graphice hunc uolo ludificari. Meo ego in loco sedulo curabo.
<plavt. persa 1.844> Certo illi homines mihi nescioquid mali consulunt, quod faciant. Heus uos! 
<plavt. persa 1.845> Quid ais? Hicin Dordalus est leno qui hic liberas uirgines mercatur? 
<plavt. persa 1.846> Hicinest qui fuit quondam fortis? Quae haec res est? Ei! Colapho me icit. 
<plavt. persa 1.847> Malum uobis dabo. At tibi nos dedimus dabimusque etiam. Ei! Natis peruellit. 
<plavt. persa 1.848> Licet: iam diu saepe sunt expunctae. Loquere tu etiam, frustum pueri? 
<plavt. persa 1.849> Patrone mi, i intro, amabo, ad cenam.
<plavt. persa 1.850> Mea Ignauia, tu nunc me inrides?
<plavt. persa 1.851> Quiane te uoco, bene ut tibi sit? Nolo mihi bene esse. Ne sit.
<plavt. persa 1.852> Quid igitur? Sescente nummi quid agunt, quas turbas danunt? 
<plavt. persa 1.853> Male disperii! Sciunt referre probe inimico gratiam. 
<plavt. persa 1.854> Sati~ sumpsimu~ supplici iam.
<plavt. persa 1.855> Fateor, manus do uobis. 
<plavt. persa 1.855a_855a> Et post dabis sub furcis.
<plavt. persa 1.856> Abi intro - in crucem. An me hic parum exercitum hisce
<plavt. persa 1.857> Habent? Conuenisse * te Toxilum. 
<plavt. persa 1.858> Mei spectatores, bene ualete. Leno periit. Plaudite.
