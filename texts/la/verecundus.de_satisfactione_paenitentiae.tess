<verec. satisf. 1.1> Quis mihi maesta dabit lacrimosis imbribus ora
<verec. satisf. 1.2> Flendo cruentare(==CRVENTARE) et iugiter(==JU-GITER) lugubre fluentum
<verec. satisf. 1.3> Contritis sufferre genis oculosque madentes
<verec. satisf. 1.4> Pectore compuncto, rugata fronte rigare?
<verec. satisf. 1.5> Sint epulum optanti mihi desiderabile planctus
<verec. satisf. 1.6> Palpebrisque cadat dulcis manantibus haustus.
<verec. satisf. 1.7> Totum luctificis peragam miser actibus aeuum.
<verec. satisf. 1.8> Perdita sic forsan compensem tempora uitae.
<verec. satisf. 1.9> O utinam riuos meruissem flere cruoris
<verec. satisf. 1.10> Alternisque tabes(==TA-BES) uicibus stillaret ocellus
<verec. satisf. 1.11> Talibus ut possem lacrimis solamen habere
<verec. satisf. 1.12> Feruidus obriguit tepidis affectibus ardor
<verec. satisf. 1.13> Nec meum(==ME.UM) compunctus ualeo formare maerorem(==MA:EROREM).
<verec. satisf. 1.14> Deformem tenebris grauioribus arguo mentem.
<verec. satisf. 1.15> Tristius afflicto gemitu suspiria fundo,
<verec. satisf. 1.16> Horrificas tremulo contemplans corde gehennas.
<verec. satisf. 1.17> Cur, anima infelix, sontes te euoluere curas
<verec. satisf. 1.18> Anxius instigat dolor? Insanabile uulnus
<verec. satisf. 1.19> Fletibus assiduis luctu comitante solare(==SO-LARE)
<verec. satisf. 1.20> Summissisque Dei precibus deflecte furorem.
<verec. satisf. 1.21> Funde pio coram Domino tua uiscera fletu.
<verec. satisf. 1.22> Vtere, dum patiens lugendi tempora confert
<verec. satisf. 1.23> Obductumque nefas gemitu uulgare dolendo.
<verec. satisf. 1.24> Sed si paulisper uirtus rediuiua precandi
<verec. satisf. 1.25> Sumitur, inclusus mentem dolor urat anhelam.
<verec. satisf. 1.26> Non te singultus conuulsaque membra fatigent
<verec. satisf. 1.27> Nec pupilla suas umoris temperet undas,
<verec. satisf. 1.28> Sed gremium deflens guttis irroret obortis
<verec. satisf. 1.29> Deflexoque genas contractus uertice poples
<verec. satisf. 1.30> Conterat et genibus conectant brachia frontem.
<verec. satisf. 1.31> Quid iuuat a lacrimis uacuum te perdere tempus?
<verec. satisf. 1.32> Stratus humi ualido gemitu praecordia rumpe
<verec. satisf. 1.33> Immodicoque nisu(==NI-SU) suspiria dura trahantur.
<verec. satisf. 1.34> Sit tibi detritus prostrato corpore uultus
<verec. satisf. 1.35> Nec caelum aspicias, publicani exempla secutus.
<verec. satisf. 1.36> Forsan plangentis cernit pius ille dolores
<verec. satisf. 1.37> Et dabit ulla tuis solacia fletibus umquam.
<verec. satisf. 1.38> Quid loquar aut ubi sum? Quibus obsecrantia linguis
<verec. satisf. 1.39> Verba queam supplex flagranti fundere uoto?
<verec. satisf. 1.40> Conscia tu sola es, quali quantoque reatu,
<verec. satisf. 1.41> Mens, oppressa iaces, stimulis confecta maeroris(==MA:ERORIS),
<verec. satisf. 1.42> Quae procliue caput peccati pondere pressas,
<verec. satisf. 1.43> Vt nequeam releuare oculos. Te iudice poenis
<verec. satisf. 1.44> Torqueor immodicis nec me sinis ulla quietis
<verec. satisf. 1.45> Tempora posse frui uacuumque resumere somnum
<verec. satisf. 1.46> Dum me uerberibus frequens(==FRE+QVENS) male conscia punis.
<verec. satisf. 1.47> Vae plangendo mihi lacrimarum fonte diurno,
<verec. satisf. 1.48> Arida cui nequeunt diffundere lumina fletus
<verec. satisf. 1.49> Optantique mihi lugubribus ora fluentis
<verec. satisf. 1.50> Tingere subtracto pereunt umore ploratus(==PLO-RATUS)
<verec. satisf. 1.51> Nec datur unda oculis animae restinguere flammas.
<verec. satisf. 1.52> Vritur ignitis facibus mihi pectus adustum
<verec. satisf. 1.53> Confixusque premor peccati uepribus amens.
<verec. satisf. 1.54> Quo fugiam? Quibus infelix abscondar in antris,
<verec. satisf. 1.55> Cum arbiter in nostro uenerit(==VE-NERIT) manifestior orbe?
<verec. satisf. 1.56> Multiplicata mei capitis delicta capillis
<verec. satisf. 1.57> Crescunt et superest numerus maris auctus arenae.
<verec. satisf. 1.58> Oceani magis(==MA+GIS) cumulo superauere fluctus.
<verec. satisf. 1.59> Ecce breues anni uitae pereuntis abibunt
<verec. satisf. 1.60> Ingrediorque uiam, numquam rediturus(==REDITURU-S) per illam.
<verec. satisf. 1.61> Spiritus in uacuas meus adtenuabitur auras
<verec. satisf. 1.62> Nec superest mihi iam praeter ferale sepulcrum.
<verec. satisf. 1.63> Hoc mihi plangendo superest solaminis unum,
<verec. satisf. 1.64> Quod pius es clemensque, Deus, nec despicis umquam,
<verec. satisf. 1.65> Qui tibi contrito diffundunt pectore fletus.
<verec. satisf. 1.66> Inde ego continuis plangens ululatibus oro,
<verec. satisf. 1.67> Vt tibi complaceat nostros abolere maerores(==MA:ERORES).
<verec. satisf. 1.68> Expiet erroris pietatis dextera culpas,
<verec. satisf. 1.69> Vt me pollutum maculoso crimine mundet
<verec. satisf. 1.70> Neue malum in nostro mortali corpore regnet.
<verec. satisf. 1.71> Lex incentiuos uirtutis temperet actus,
<verec. satisf. 1.72> Vt nostra in nullo recidant corpuscula morbo.
<verec. satisf. 1.73> Prospicis, in quali petulantis carcere carnis
<verec. satisf. 1.74> Mens oppressa iacet, membrorum mole grauata.
<verec. satisf. 1.75> Pro me tu misero, Domine, propitius esto,
<verec. satisf. 1.76> Cui pupilla mei delicta fatetur ocelli.
<verec. satisf. 1.77> Te cupit internis deflens affectibus ardor
<verec. satisf. 1.78> Flagrantisque animi secreta silentia cernunt.
<verec. satisf. 1.79> Da misero aethereum flammae caelestis amorem
<verec. satisf. 1.80> Ossibus implicitum. Tua me, tua semper inurant
<verec. satisf. 1.81> Vota tuoque meae conflagrent igne medullae.
<verec. satisf. 1.82> Sentiat interior uiuidos homo cordis amores
<verec. satisf. 1.83> Inflammerque pio carae dulcedinis aestu.
<verec. satisf. 1.84> Auribus adclinis miserans adsiste precanti.
<verec. satisf. 1.85> Peruolet ante tuos inopis uox feruida uultus
<verec. satisf. 1.86> Effusasque preces adytis penetralibus audi.
<verec. satisf. 1.87> Suppetat admissis miseratio multa diurnis.
<verec. satisf. 1.88> Te decet oppresso clementer ferre medelam.
<verec. satisf. 1.89> At tu si nostros uultu prospexeris actus
<verec. satisf. 1.90> Nullo poena mei meriti concluditur aeuo.
<verec. satisf. 1.91> Verte piam, quaeso, faciem, mea uulnera tergens,
<verec. satisf. 1.92> Vt tua non pereant grauibus figmenta ruinis
<verec. satisf. 1.93> Neue tuis faciant famulis opprobria gentes
<verec. satisf. 1.94> Pro quibus, Omnipotens, mortem tulit unica proles.
<verec. satisf. 1.95> In quacumque die tribulor, diuina potestas
<verec. satisf. 1.96> Supplicis aduentu mentem confirmet aperto.
<verec. satisf. 1.97> Ne tua me, quaeso, facies post terga repellat,
<verec. satisf. 1.98> Destituatque(==DESTI-TVA-TQVE) infaustum uirtutis dextera sacrae.
<verec. satisf. 1.99> Corporeis cito mentem infirmitatibus aegram
<verec. satisf. 1.100> Eripe mortalique situ medicare grauatam.
<verec. satisf. 1.101> Aeger opem posco. Lacrimis miserere precantis.
<verec. satisf. 1.102> Cerne lamentantis(==LA-MENTANTIS) humiliato(==HUMI-LJATO) corde maerorem(==MA:EROREM).
<verec. satisf. 1.103> Sum miser et maestus, luctu planctuque dolendus.
<verec. satisf. 1.104> Tristia deformat macies palloribus ora
<verec. satisf. 1.105> Criminibusque meis faciem reuerentia texit.
<verec. satisf. 1.106> Extensis caelo manibus tua limina pulso
<verec. satisf. 1.107> Supplicibusque pias sermonibus imprecor aures
<verec. satisf. 1.108> Abdita qui nullo te clam cernente tueris
<verec. satisf. 1.109> Cuius in occultum nihil est aspectibus umquam.
<verec. satisf. 1.110> Omnis molitus mihi sit ueniabilis error.
<verec. satisf. 1.111> Eripe corda feri metuentia daemonis artes.
<verec. satisf. 1.112> Bellantum insidias manifesto lumine monstra.
<verec. satisf. 1.113> Nulla gradus animae tendicula fusa coartent,
<verec. satisf. 1.114> Quae mihi defossis uenantes specubus(==SPE+CUBUS) aptant,
<verec. satisf. 1.115> Vt non opposita temptandi mole malignus
<verec. satisf. 1.116> Deiciat nullis inopem adiutoribus ultum.
<verec. satisf. 1.117> Cerne, precor, mitis manibusque attolle iacentem.
<verec. satisf. 1.118> Extenuata meis gemitu cutis ossibus haesit.
<verec. satisf. 1.119> Arida luctifici frixerunt ossa dolores
<verec. satisf. 1.120> Et tremor arenti contraxit uiscera neruo.
<verec. satisf. 1.121> Languit inclusis siccato lingua palato
<verec. satisf. 1.122> Faucibus et fletu uox interclusa recessit.
<verec. satisf. 1.123> Saeua dies pereat, in qua me protulit orbi
<verec. satisf. 1.124> Materno effusum muliebris uiscere uenter.
<verec. satisf. 1.125> Contenebrata suo societur noctibus ortu.
<verec. satisf. 1.126> Lumine subtracto radios abscondat anhelos,
<verec. satisf. 1.127> Vt matutinae iungatur uespera luci.
<verec. satisf. 1.128> Turbidus implicitis tenebretur nubibus aer
<verec. satisf. 1.129> Condensusque diem pluat imber flammeus illum.
<verec. satisf. 1.130> Mensibus ablatum pereat sine nomine tempus.
<verec. satisf. 1.131> Nullis factorum titulis memoretur in aeuum.
<verec. satisf. 1.132> Deleat annales obliuio longa diurnos.
<verec. satisf. 1.133> Cur abortiuo(==A+BORTIVO) non sum depressus in ortu
<verec. satisf. 1.134>(Principium finemque meum dolor unus haberet),
<verec. satisf. 1.135> Aut mihi iam nato cur non exemptus abiit(==ABI+IT)
<verec. satisf. 1.136> Spiritus extremosque halitus(==HA-LITUS) angustia saepsit?
<verec. satisf. 1.137> O utinam prima nascendi sorte perissem
<verec. satisf. 1.138> Et mortis uitaeque simul par exitus esset!
<verec. satisf. 1.139> Quid misero lucis post partum profuit usus?
<verec. satisf. 1.140> Felix qui meruit numquam miserabilis aeui
<verec. satisf. 1.141> Carpere curriculum nec taedia ferre dolorum.
<verec. satisf. 1.142> Ecce uenit Dominus in sanctis milibus, irae
<verec. satisf. 1.143> Iudicium minitans contra omnes ferre superbos.
<verec. satisf. 1.144> Arguet illato mundi terrore potentes
<verec. satisf. 1.145> Perpetuaque reis caligine suscitat ignes,
<verec. satisf. 1.146> Horrida terrifici reserans ergastula claustri,
<verec. satisf. 1.147> In quibus aeterni consumunt uiscera uermes.
<verec. satisf. 1.148> Illic fletus erit stridorque in dentibus ingens,
<verec. satisf. 1.149> Terror et egestas(==E+GESTAS), metus, indignatio, plagae,
<verec. satisf. 1.150> Taedia, tormentum, maeror(==MA:EROR) et formido dolorum
<verec. satisf. 1.151> Innumerisque animae pereunt cruciatibus actae.
<verec. satisf. 1.152> Ne tua me, precor, impietatibus arguat ira,
<verec. satisf. 1.153> Cum tempestiuus Dominum praecesserit ignis
<verec. satisf. 1.154> Telluremque simul tenebrosus sumpserit ardor
<verec. satisf. 1.155> Altaque siluarum rutilante cacumina uento
<verec. satisf. 1.156> Intereunt totumque tenent incendia mundum.
<verec. satisf. 1.157> Oceani pereunt siccante uaporibus aestu
<verec. satisf. 1.158> Litora gurgitibusque augetur flamma profundis.
<verec. satisf. 1.159> Tunc alimenta focis praebebunt aequora uiuis.
<verec. satisf. 1.160> Sulphureos rapidis agitare uaporibus amnes
<verec. satisf. 1.161> Feruidus impulsu ualido non desinit aer.
<verec. satisf. 1.162> Aequora, terra, polus fiunt simul omnia fornax.
<verec. satisf. 1.163> Tabescunt montes immensisque ardua prunis
<verec. satisf. 1.164> Fax iuga comburit, pecudes hominesque, uolucres
<verec. satisf. 1.165> Et quaecumque simul labentia saecula gestant,
<verec. satisf. 1.166> Flammea conuoluit subito uertigo polorum.
<verec. satisf. 1.167> Torridus increpitans calidis carbonibus ardor
<verec. satisf. 1.168> Concremat immeritas distentis sedibus urbes
<verec. satisf. 1.169> Regalesque domos. Sublimibus alta metallis
<verec. satisf. 1.170> Culmina conflantur. Rigidos cinis urit aceruos.
<verec. satisf. 1.171> Fulgura fulguribus crebro miscentur in ictu
<verec. satisf. 1.172> Immanesque cadunt flagranti uertice rupes.
<verec. satisf. 1.173> Lampadibus caeli facies rubicunda coruscat
<verec. satisf. 1.174> Omniaque ignito candescunt aera flatu.
<verec. satisf. 1.175> Dura resolutis(==RESO+LUTIS) liquescit(==LI+QVESCIT) molibus Aetna
<verec. satisf. 1.176> Quae propriis tanto non cessit tempore flammis.
<verec. satisf. 1.177> Aduentante nouo primis fragoribus(==FRA+GORIBUS) aestu
<verec. satisf. 1.178> Soluitur et cerae similis madefacta liquescit.
<verec. satisf. 1.179> Omnia tunc unum faciunt elementa caminum.
<verec. satisf. 1.180> Mundus erit rogus ipse sibi mundusque cadauer.
<verec. satisf. 1.181> Sed quamuis ualida et torrentia uiscera flammae
<verec. satisf. 1.182> Semper terrores populis minitentur acerbos,
<verec. satisf. 1.183> Non tamen a prauis desistimus actibus umquam.
<verec. satisf. 1.184> Sicut ab Eoo prorumpit climate fulgur
<verec. satisf. 1.185> Occiduosque ictu facili pertransit ad axes,
<verec. satisf. 1.186> Sic erit aduentus Domini uenientis in orbem.
<verec. satisf. 1.187> Imbribus interea Sodomenis compluet aer
<verec. satisf. 1.188> Atque Gomorreos perfundent nubila fumos.
<verec. satisf. 1.189> Ecce ego compositas sublimi culmine sedes
<verec. satisf. 1.190> Sensibus intueor meque haud consistere longe,
<verec. satisf. 1.191> Dura catenatis portantem uincla sub uncis.
<verec. satisf. 1.192> Anxius interea scelerum captante reatu
<verec. satisf. 1.193> Pertrahor exanimisque premor meas edere curas.
<verec. satisf. 1.194> Regia terribiles circumstant sceptra ministri,
<verec. satisf. 1.195> Ocius exhibitis decernere iusta parati.
<verec. satisf. 1.196> Cernere supplicium est tales tantasque cateruas.
<verec. satisf. 1.197> Cognitor antiquus(==ANTI+QVUS) certa maiestate(==MA-JE-STATE) dierum
<verec. satisf. 1.198> Sedet, ab immeritis dirimens examine iustos.
<verec. satisf. 1.199> Mox ibi fletus erit stridorque in dentibus ingens.
<verec. satisf. 1.200> Heu tenebrae quales quantisque incursibus urgent!
<verec. satisf. 1.201> Tres mihi panduntur diuersi ex ordine libri:
<verec. satisf. 1.202> Cunctum opus eloquiumque meum curaeque uagantes
<verec. satisf. 1.203> Ante oculos ueniunt, ipso me teste probanda.
<verec. satisf. 1.204> Arguor occultis proprio moriente reatu.
<verec. satisf. 1.205> Facta grauant curaeque homines et uerba caducos.
<verec. satisf. 1.206> Sordida peccandi triplex uia panditur usu.
<verec. satisf. 1.207> Heu mihi peruigiles auertunt somnia curae
<verec. satisf. 1.208> Atque per occultos nocturna silentia planctus
<verec. satisf. 1.209> Increpo, perpetuas cupiens extinguere flammas.
<verec. satisf. 1.210> Nullam palpebris requiem delicta ministrant;
<verec. satisf. 1.211> Immo et infundens resoluto corpore membra,
<verec. satisf. 1.212> Ante fugit pressos requies quam tangat ocellos.
