<ven. fort. carm. spur. 1.1> Lingua prophetarum cecinit de uirgine partum: 
<ven. fort. carm. spur. 1.2> Nuntia fert terris angelus ista poli. 
<ven. fort. carm. spur. 1.3> Consona uox hominum memorat hoc ferre puellam, 
<ven. fort. carm. spur. 1.4> Quod daret absque uiro germine uirgo uirum. 
<ven. fort. carm. spur. 1.5> Hoc euangelio concordans pandit Esaias: 
<ven. fort. carm. spur. 1.6> Quae deus inspirat, haec canit ipse tuba 
<ven. fort. carm. spur. 1.7> Eloquio torrens et rite profunda locutus, 
<ven. fort. carm. spur. 1.8> Emmanuhel nostrum uirgine dante canens. 
<ven. fort. carm. spur. 1.9> Praedicens olim ut de matre Tonantis honore 
<ven. fort. carm. spur. 1.10> Radicis florem Iessea uirga daret. 
<ven. fort. carm. spur. 1.11> Virgo haec uirga fuit, de qua est flos Christus obortus, 
<ven. fort. carm. spur. 1.12> Cuius odor uiuax membra sepulta leuat, 
<ven. fort. carm. spur. 1.13> Laxus morte iacens de cuius aromate tactus 
<ven. fort. carm. spur. 1.14> Postque diem quartam Lazarus ore reflat. 
<ven. fort. carm. spur. 1.15> Hanc Hieremiai(==HJEREMIA.I_) utero ipso sanctificatus 
<ven. fort. carm. spur. 1.16> Monstrans uoce pari sic quoque uatis ait: 
<ven. fort. carm. spur. 1.17>"Ecce dies uenient et Dauid suscito germen 
<ven. fort. carm. spur. 1.18> Et regnabit rex atque erit hic sapiens". 
<ven. fort. carm. spur. 1.19> Hoc germen iustum uirgo est et rex suus infans 
<ven. fort. carm. spur. 1.20> Iudicium faciens arbiter, orbis erus. 
<ven. fort. carm. spur. 1.21> Psalmographi plectro cantata est ista uirago, 
<ven. fort. carm. spur. 1.22> Cum daret arte melos uox lyra chorda chorus: 
<ven. fort. carm. spur. 1.23>"Mater Sion dicet: homo et homo factus in illa". 
<ven. fort. carm. spur. 1.24> Ipse hanc fundauit, factus in ipsa homo(==HOMO+_) hic. 
<ven. fort. carm. spur. 1.25> Sic quoque: qui fundauit eam est altissimus ipse". 
<ven. fort. carm. spur. 1.26> Haec Sion mater uirgo Maria fuit. 
<ven. fort. carm. spur. 1.27> Qua tanquam sponsus thalamo procedit ab aluo 
<ven. fort. carm. spur. 1.28> Exultatque gigans Christus eundo uiam. 
<ven. fort. carm. spur. 1.29> O uteri thalamus, noua iunctio facta salutis, 
<ven. fort. carm. spur. 1.30> Qua deus atque caro nupsit honore nouo! 
<ven. fort. carm. spur. 1.31> Quod deus amplexus carnem est, caro iuncta cohaesit: 
<ven. fort. carm. spur. 1.32> Stat deus et homo fit Christus, utrumque genus. 
<ven. fort. carm. spur. 1.33> Non deus in carnem est uersus: deus accipit artus, 
<ven. fort. carm. spur. 1.34> Non se permutans, sed sibi membra leuans, 
<ven. fort. carm. spur. 1.35> Cuius non poterat deitas per aperta uideri, 
<ven. fort. carm. spur. 1.36> Velamen sumpsit carne uidendus homo, 
<ven. fort. carm. spur. 1.37> Vnus in ambabus naturis, uerus in ipsis, 
<ven. fort. carm. spur. 1.38> Aequalis matri hinc, par deitate patri, 
<ven. fort. carm. spur. 1.39> Non sua confundens, sibi nostra sed omnia nectens, 
<ven. fort. carm. spur. 1.40> Quem sine peccato gignit origo uirum, 
<ven. fort. carm. spur. 1.41> De patre Datus(==DA+TUS) habens diuina humanaque matris, 
<ven. fort. carm. spur. 1.42> De patre sublimis, de genetrice humilis. 
<ven. fort. carm. spur. 1.43> Quando incorporeus pie corporis induit artus, 
<ven. fort. carm. spur. 1.44> Vnde aequalis(==A:EQVALIS) matri, fit minor inde patri. 
<ven. fort. carm. spur. 1.45> Carnem animam ossa cutem neruos uenas femur ungues, 
<ven. fort. carm. spur. 1.46> Formam serui adsumens est minor inde patris.
<ven. fort. carm. spur. 1.47> Sed redeo qua uirgo trahit mihi laude canenda, 
<ven. fort. carm. spur. 1.48> Qualis nulla fuit, nulla futura uenit. 
<ven. fort. carm. spur. 1.49>"Quemque pluunt nubes iustum de rore superno; 
<ven. fort. carm. spur. 1.50> Haec saluatorem germine terra dedit". 
<ven. fort. carm. spur. 1.51>"Haec porta est clausa, in quam intrat uir nemo nec exit, 
<ven. fort. carm. spur. 1.52> Ni dominus solus, cui quoque clausa patent". 
<ven. fort. carm. spur. 1.53> Cuius in aduentu exiluit de uentre Iohannes, 
<ven. fort. carm. spur. 1.54> Infans nec natus munere praeco nouus, 
<ven. fort. carm. spur. 1.55> Trans uterum matris quasi per specularia cernens, 
<ven. fort. carm. spur. 1.56> Materna et puero membra fenestra fuit. 
<ven. fort. carm. spur. 1.57> Quando exultauit uentrem de uentre salutans, 
<ven. fort. carm. spur. 1.58> Dum pede non potuit, motibus iit(==I+IT) iter. 
<ven. fort. carm. spur. 1.59> Credo et prostratus iacuit palmasque tetendit, 
<ven. fort. carm. spur. 1.60> Ante redemptorem paruula membra mouens. 
<ven. fort. carm. spur. 1.61> Corrigiamque pedum est cuius non soluere dignus, 
<ven. fort. carm. spur. 1.62> Pronus adorauit, credo, tremente genu. 
<ven. fort. carm. spur. 1.63> Nobilis Elisabeth, de qua canit alta prophetans, 
<ven. fort. carm. spur. 1.64> Haec operante deo germine laeta refert: 
<ven. fort. carm. spur. 1.65>"O benedicta inter mulieres, unde mihi hoc, 
<ven. fort. carm. spur. 1.66> Me ut mater domini uisitet alma mei"? 
<ven. fort. carm. spur. 1.67> Hanc Gabrihel uocitat benedictam laude puellam 
<ven. fort. carm. spur. 1.68> Et merito extollit quae noua dona gerit, 
<ven. fort. carm. spur. 1.69> Quae genitura foret benedictum germine fructum, 
<ven. fort. carm. spur. 1.70> Quem Hieremias uoce tonante refert. 
<ven. fort. carm. spur. 1.71>"Hic deus est noster, non absque illo alter habetur; 
<ven. fort. carm. spur. 1.72> Post haec in terris uisus homo est habitus". 
<ven. fort. carm. spur. 1.73> Quem Danihel sanctum sanctorum praedicat unum, 
<ven. fort. carm. spur. 1.74> De monte excisus qui angulus et lapis est. 
<ven. fort. carm. spur. 1.75> De quo Moyses(==MO.YSES) ait: "deus excitat ecce prophetam 
<ven. fort. carm. spur. 1.76> Vobis ex uestris fratribus, orbis opem. 
<ven. fort. carm. spur. 1.77> Si qua anima hunc non audierit, qui exterminat illum 
<ven. fort. carm. spur. 1.78> De populo uindex ipse propheta suo". 
<ven. fort. carm. spur. 1.79> Dauid dixit: "adorabunt hunc munere reges, 
<ven. fort. carm. spur. 1.80> Seruibunt gentes et Saba dona dabit". 
<ven. fort. carm. spur. 1.81> Accipiens Simeon manibus quem iustus utrisque 
<ven. fort. carm. spur. 1.82> Decrepitus senio haec pia uerba dedit: 
<ven. fort. carm. spur. 1.83>"Nunc dimitte in pace tuum seruum, auctor ab alto, 
<ven. fort. carm. spur. 1.84> Viderunt oculi iam quia uota mei, 
<ven. fort. carm. spur. 1.85> Quando salutare hoc merui, tua uerba secundum, 
<ven. fort. carm. spur. 1.86> Ferre manu et uisu cernere iure deum". 
<ven. fort. carm. spur. 1.87> O sacra uirgo dei talem generando Maria, 
<ven. fort. carm. spur. 1.88> Per quem lumen habet plebs tenebrosa prius! 
<ven. fort. carm. spur. 1.89> In regione umbrae mortis lux orta refulsit, 
<ven. fort. carm. spur. 1.90> Admirabilis est, consiliarius hic, 
<ven. fort. carm. spur. 1.91> Qui deus est, fortis, pater atque in saecula princeps 
<ven. fort. carm. spur. 1.92> Cuiusque imperii pax sine fine manet. 
<ven. fort. carm. spur. 1.93> Rorarunt caeli nubes iustumque pluerunt, 
<ven. fort. carm. spur. 1.94> Quem saluatorem germine uirgo dedit, 
<ven. fort. carm. spur. 1.95> Aegypti, labor Aethiopum Sabaimque sublimes(==SU-BLI+MES) 
<ven. fort. carm. spur. 1.96> Ad quem transibunt mente sequendo deum; 
<ven. fort. carm. spur. 1.97> Est in quo tantum deus et non est deus absque hoc, 
<ven. fort. carm. spur. 1.98> Hic deus absconsus, qui deus Israhel est; 
<ven. fort. carm. spur. 1.99> Cuius iustitia est lumborum cingulum et idem 
<ven. fort. carm. spur. 1.100> Eius renis adest cinctoriumque fides; 
<ven. fort. carm. spur. 1.101> Reguli et aspidis ausa manus penetrare foramen, 
<ven. fort. carm. spur. 1.102> Ablactatus agens nec nocet ullus ei; 
<ven. fort. carm. spur. 1.103> Astans in signum populorum, eiusque sepulchrum 
<ven. fort. carm. spur. 1.104> Nobile adorandum gloria quanta tegit! 
<ven. fort. carm. spur. 1.105> Quem dominatorem terrae misit Moabitis, 
<ven. fort. carm. spur. 1.106> Petra ex deserti qui pius agnus adest. 
<ven. fort. carm. spur. 1.107> De quo Zacharias: "exulta, filia Sion, 
<ven. fort. carm. spur. 1.108> Iustus, saluator, rex tuus ecce uenit 
<ven. fort. carm. spur. 1.109> Ascendens asinam super aut asinae quoque pullum, 
<ven. fort. carm. spur. 1.110> Quadrigas perdens ex Ephraim(==E-PHRAIM) et equum", 
<ven. fort. carm. spur. 1.111> Vnde et Micheas: "et tu" inquit "Bethleem Efrata, 
<ven. fort. carm. spur. 1.112> Paruulus in Iuda milibus ipse manes: 
<ven. fort. carm. spur. 1.113> Egredietur, qui dominator in Israhel, ex te, 
<ven. fort. carm. spur. 1.114> Egressusque potens eius ab initio". 
<ven. fort. carm. spur. 1.115> Lumen sanctorum in splendoribus, ex utero quem 
<ven. fort. carm. spur. 1.116> Ante Luciferum progenuitque pater. 
<ven. fort. carm. spur. 1.117> Liuores nostros sanans liuore beato 
<ven. fort. carm. spur. 1.118> Et ueteres maculas sanguinis amne lauat. 
<ven. fort. carm. spur. 1.119> O uirgo insignis nobisque medella monades, 
<ven. fort. carm. spur. 1.120> Quam deus impleuit totius orbis ope, 
<ven. fort. carm. spur. 1.121> Quaeque creatorem meruisti uentre tenere 
<ven. fort. carm. spur. 1.122> Et generare diem concipiente fide, 
<ven. fort. carm. spur. 1.123> Mundatura nouo partu de crimine mundum 
<ven. fort. carm. spur. 1.124> Atque sacro fetu progenitura deum! 
<ven. fort. carm. spur. 1.125> Humano generi genuit quos Eua dolores 
<ven. fort. carm. spur. 1.126> Curauit genitus, uirgo Maria, tuus. 
<ven. fort. carm. spur. 1.127> Peccati iaculo defixa in stirpe cicatrix 
<ven. fort. carm. spur. 1.128> Vlcera nulla gerit nec sua signa patent. 
<ven. fort. carm. spur. 1.129> Sucus amarus enim uetiti de cortice ligni 
<ven. fort. carm. spur. 1.130> Stante redemptoris de cruce dulce sapit. 
<ven. fort. carm. spur. 1.131> Sub pomi specie mors tunc de fronde pependit; 
<ven. fort. carm. spur. 1.132> Nunc tuus est uterus hinc cibus atque salus. 
<ven. fort. carm. spur. 1.133> Fructu sancta pio renouasti tempora rerum 
<ven. fort. carm. spur. 1.134> Lucidiorque dies te generante nitet. 
<ven. fort. carm. spur. 1.135> Post tenebras solem reuocat tuus aluus in orbem, 
<ven. fort. carm. spur. 1.136> Cum domini iubaris irradiauit apex. 
<ven. fort. carm. spur. 1.137> In te habitans mundi lumen statione corusca 
<ven. fort. carm. spur. 1.138> Floruit interius per tua membra deus. 
<ven. fort. carm. spur. 1.139> Tam uiuax fulgor penetrans et ad ima profundi 
<ven. fort. carm. spur. 1.140> Orbem alit, astra regit, Tartara luce replet. 
<ven. fort. carm. spur. 1.141> Cuius mundi uno est haec machina tecta pugillo 
<ven. fort. carm. spur. 1.142> Clauditur in fibris, casta puella, tuis, 
<ven. fort. carm. spur. 1.143> Supportans fabricata fabrum et humana Tonantem, 
<ven. fort. carm. spur. 1.144> Virgula radicem, facta creantis opem. 
<ven. fort. carm. spur. 1.145> Qualiter illa nouum tenuerunt uiscera lumen, 
<ven. fort. carm. spur. 1.146> Quod decus intus erat, quis honor inde foras! 
<ven. fort. carm. spur. 1.147> Gaudia quanta sinus hilaris tuus ille uehebat, 
<ven. fort. carm. spur. 1.148> Cum tua membra premens plus releuabat onus! 
<ven. fort. carm. spur. 1.149> Tum genetrix de fasce leuis, de prole salubris 
<ven. fort. carm. spur. 1.150> Rem splendoris habens (lux neque pondus erat), 
<ven. fort. carm. spur. 1.151> Auxilium de flore gerens, de fruge leuamen, 
<ven. fort. carm. spur. 1.152> Spem et caeli panem spica nouella ferens. 
<ven. fort. carm. spur. 1.153> Cuius stella erat et sol matutinus in aluo, 
<ven. fort. carm. spur. 1.154> Infra arcam abscondens fulgida luna iubar, 
<ven. fort. carm. spur. 1.155> Anniculum portans agnum antiquumque gigantem 
<ven. fort. carm. spur. 1.156> Deque tribu Iuda qui leo fortis erat, 
<ven. fort. carm. spur. 1.157> Cornua producens uitulus ceu rhinocerotis, 
<ven. fort. carm. spur. 1.158> Arduus, elatis naribus alta fremens, 
<ven. fort. carm. spur. 1.159> Regulus atque aspis cedunt cui, cuncta uenena, 
<ven. fort. carm. spur. 1.160> Vipera seu dipsas, seps draco cenchris ..,
<ven. fort. carm. spur. 1.161> Paruulus ipse puer, persona uetusta dierum, 
<ven. fort. carm. spur. 1.162> Egressus cuius stat sine principio, 
<ven. fort. carm. spur. 1.163> Cuius diffusa in labiis est gratia florens, 
<ven. fort. carm. spur. 1.164> Speciosus(==SPE+CI-O-SUS) forma prae genitis hominum, 
<ven. fort. carm. spur. 1.165> Cuiusque est oriens ex alto nomen honoris, 
<ven. fort. carm. spur. 1.166> Qui nos lumen agens uisitat in tenebris, 
<ven. fort. carm. spur. 1.167> Qui uenit de Edom, de Bosra ueste cruenta, 
<ven. fort. carm. spur. 1.168> Pulcher, sanguineus, candidus atque rubrus, 
<ven. fort. carm. spur. 1.169> Calcaturus erat qui solus torcular altum. 
<ven. fort. carm. spur. 1.170> In cruce pensandus, membra cruore leuans. 
<ven. fort. carm. spur. 1.171> Vnde sibi micuit stola candida, tincta rubore, 
<ven. fort. carm. spur. 1.172> Quem ante et uel post quem non deus ullus erit, 
<ven. fort. carm. spur. 1.173> Cuius transcendit sacra magnificentia caelos, 
<ven. fort. carm. spur. 1.174> Cuncta tegens palma, sidera rura freta: 
<ven. fort. carm. spur. 1.175> Quis te tunc sensus, domini pia mater, habebat, 
<ven. fort. carm. spur. 1.176> Cum tibi talis erat fetus honore nouus? 
<ven. fort. carm. spur. 1.177> Praemia quanta uterum implebant et gaudia pectus, 
<ven. fort. carm. spur. 1.178> Caelorum artificem cum tua ferret humus? 
<ven. fort. carm. spur. 1.179> O meritis radians dic, uirgo, putasne uidebas 
<ven. fort. carm. spur. 1.180> Angelicos cursus ire, redire nouos, 
<ven. fort. carm. spur. 1.181> Militiam caeli cum te seruare uicissim 
<ven. fort. carm. spur. 1.182> Sentires animo, saepe leuata manu 
<ven. fort. carm. spur. 1.183> Quae circa te acies, uel quando iter ire parares, 
<ven. fort. carm. spur. 1.184> Milia per gressus concomitando tuos? 
<ven. fort. carm. spur. 1.185> Quid Michahel faceret ductor sub principe celso! 
<ven. fort. carm. spur. 1.186> Quid gereret Gabrihel, nuntius ille sacer? 
<ven. fort. carm. spur. 1.187> Qualiter aut Rafahel occursum impenderet almae, 
<ven. fort. carm. spur. 1.188> Te portante deum dum putat esse thronum? 
<ven. fort. carm. spur. 1.189> Credo alter cuperet plantis substernere plumas, 
<ven. fort. carm. spur. 1.190> Ille excussa ala subnitidare uiam; 
<ven. fort. carm. spur. 1.191> Duceret iste auras, ne te grauis ureret aestas, 
<ven. fort. carm. spur. 1.192> Ille leuans pinnas, uertat ut imber aquas, 
<ven. fort. carm. spur. 1.193> Iste ad frena manum retinens, ne sarcina lapset 
<ven. fort. carm. spur. 1.194> Neu pes offendat, pendula turba uolat. 
<ven. fort. carm. spur. 1.195> Quot uigiles turmae, cum te et sopor altus haberet 
<ven. fort. carm. spur. 1.196> Solaque dormitans tot uigilare dares? 
<ven. fort. carm. spur. 1.197> Sidereo obsequio meritis dignissima uirgo, 
<ven. fort. carm. spur. 1.198> Cum te diuinis cingeret ala choris, 
<ven. fort. carm. spur. 1.199> Cuius honore sacro sol ipse tremisceret ortum, 
<ven. fort. carm. spur. 1.200> Lunaque sub pedibus quaereret esse tuis 
<ven. fort. carm. spur. 1.201> Artificique suo se machina subderet orbis 
<ven. fort. carm. spur. 1.202> Ac miraretur per tua membra deum. 
<ven. fort. carm. spur. 1.203> O uirgo excellens, uincens super omnia matres, 
<ven. fort. carm. spur. 1.204> Quam genus erexit, cui deus alta dedit, 
<ven. fort. carm. spur. 1.205> Cuius fructus adest et flos non perdit honores, 
<ven. fort. carm. spur. 1.206> Quae nato es genetrix et tibi uirgo manes! 
<ven. fort. carm. spur. 1.207> Felix quae generi humano sub Tartara lapso 
<ven. fort. carm. spur. 1.208> Ad caelos facta es sors uia porta rota, 
<ven. fort. carm. spur. 1.209> Aula dei, ornatus paradisi, gloria regni, 
<ven. fort. carm. spur. 1.210> Hospitium uitae, pons penetrando polos, 
<ven. fort. carm. spur. 1.211> Arca nitens et theca potens gladii bis acuti, 
<ven. fort. carm. spur. 1.212> Ara dei adsurgens, luminis alta pharos, 
<ven. fort. carm. spur. 1.213> Celsa super cedros et uasta cacumina montis, 
<ven. fort. carm. spur. 1.214> Subque tuis plantis et rota solis adest; 
<ven. fort. carm. spur. 1.215> Virgineo coetu dux sexu prima secundo, 
<ven. fort. carm. spur. 1.216> Praelata astrigeris sola puella choris, 
<ven. fort. carm. spur. 1.217> Figmentum figuli, super omnia uasa decorum 
<ven. fort. carm. spur. 1.218> Atque creaturae fulgida massa nouae, 
<ven. fort. carm. spur. 1.219> Candelabrum(==CANDE-LA-BRUM) pulchrum, uerbi capiendo lucernam, 
<ven. fort. carm. spur. 1.220> Quam formam sculpsit tam super astra faber, 
<ven. fort. carm. spur. 1.221> Ornans Hierusalem sanctam, speciosa uenustas, 
<ven. fort. carm. spur. 1.222> A facie templi uas in honore dei, 
<ven. fort. carm. spur. 1.223> Exsuperans portas Sion splendore corusco, 
<ven. fort. carm. spur. 1.224> Stans merito fidei gemma superba throni, 
<ven. fort. carm. spur. 1.225> Ore diem iaculans; radios a fronte sagittans, 
<ven. fort. carm. spur. 1.226> Luminibus rutilis lumen honore rotans, 
<ven. fort. carm. spur. 1.227> Sidereum speculum, illustris domus omnipotentis; 
<ven. fort. carm. spur. 1.228> Vultibus ex illis fulgura clara ferens, 
<ven. fort. carm. spur. 1.229> Nomen honoratum, benedicta Maria per aeuum, 
<ven. fort. carm. spur. 1.230> Ad laudem artificis nobilis artis opus, 
<ven. fort. carm. spur. 1.231> Dulcis et angelico pretiosa puella relatu, 
<ven. fort. carm. spur. 1.232> Omnes ultra homines dona decoris habens, 
<ven. fort. carm. spur. 1.233> Inde rubore rosas, candore hinc lilia uincens, 
<ven. fort. carm. spur. 1.234> Flos nouus ex terra, quod polus arce colat, 
<ven. fort. carm. spur. 1.235> Crystallum electrum aurum ostrum concha alba zmaragdus: 
<ven. fort. carm. spur. 1.236> Quo tua forma nitet, cuncta metalla iacent. 
<ven. fort. carm. spur. 1.237> Nix premitur candore tuo, sol crinis honore, 
<ven. fort. carm. spur. 1.238> Pallescunt radii, uirgo, decore tui, 
<ven. fort. carm. spur. 1.239> Lychnites hebes est, cedit tibi Lucifer ardens, 
<ven. fort. carm. spur. 1.240> Omnibus officiis lampade maior ades, 
<ven. fort. carm. spur. 1.241> Occulti in terris sacramenti conscia summi, 
<ven. fort. carm. spur. 1.242> Et secreta poli sunt patefacta tibi. 
<ven. fort. carm. spur. 1.243> Dignus ager domini, generans sine semine frugem, 
<ven. fort. carm. spur. 1.244> Et nec arata seges messe repleta places, 
<ven. fort. carm. spur. 1.245> Sola sine exemplo fecunda et libera nexu, 
<ven. fort. carm. spur. 1.246> Ignara amplexu mater opima sinu, 
<ven. fort. carm. spur. 1.247> Virgo intacta manens, fidei ubertate marita, 
<ven. fort. carm. spur. 1.248> Inscia coniugio feta negante uiro. 
<ven. fort. carm. spur. 1.249> Accipis et nescis: sic reddis, ut integra constes; 
<ven. fort. carm. spur. 1.250> Nec uiolata paris nec pariendo doles. 
<ven. fort. carm. spur. 1.251> Et tamen est genitus deus et homo, uerus et unus, 
<ven. fort. carm. spur. 1.252> Spiritus atque caro Christus, utrumque genus, 
<ven. fort. carm. spur. 1.253> In deitate patri aequalis uel corpore matri, 
<ven. fort. carm. spur. 1.254> Sed sine peccato de genetrice caro, 
<ven. fort. carm. spur. 1.255> Factor dans legem, factus sub lege minister, 
<ven. fort. carm. spur. 1.256> Ipse pater mundi, filius ipse tibi: 
<ven. fort. carm. spur. 1.257> Vnde tuum, mater, generas natum atque parentem: 
<ven. fort. carm. spur. 1.258> Hinc prolem, inde patrem(==PATREM_); hoc deus, illud humus. 
<ven. fort. carm. spur. 1.259> Cuius honore sacro genetrix transcendis Olympum 
<ven. fort. carm. spur. 1.260> Et super astrigeros erigis ora polos. 
<ven. fort. carm. spur. 1.261> Conderis in solio felix regina superno, 
<ven. fort. carm. spur. 1.262> Cingeris et niueis lactea uirgo choris, 
<ven. fort. carm. spur. 1.263> Nobile nobilior circumsistente senatu, 
<ven. fort. carm. spur. 1.264> Consulibus celsis celsior ipsa sedens, 
<ven. fort. carm. spur. 1.265> Sic iuxta genitum regem regina perennem, 
<ven. fort. carm. spur. 1.266> Ornata ex partu, mater opima, tuo. 
<ven. fort. carm. spur. 1.267> Occurrunt proceres et gloria magna Iohannis, 
<ven. fort. carm. spur. 1.268> Noscens ante deum quam pareretur homo 
<ven. fort. carm. spur. 1.269> Fratribus adscitis Paulo reliquisque beatis 
<ven. fort. carm. spur. 1.270> Ductor apostolicus, fulgida palma Petrus. 
<ven. fort. carm. spur. 1.271> Diligit has portas Sion super omnia Iacob, 
<ven. fort. carm. spur. 1.272> Pro patribus genitos quos in amore deus, 
<ven. fort. carm. spur. 1.273> Qui omnes ore sui ornati super astra coruscant: 
<ven. fort. carm. spur. 1.274> Si sic discipuli, quid pia mater erit? 
<ven. fort. carm. spur. 1.275> Hinc patriarcharum numero sociante prophetae 
<ven. fort. carm. spur. 1.276> Conueniunt celso munera ferre throno, 
<ven. fort. carm. spur. 1.277> Martyrii hinc inde cohors redimita coronis, 
<ven. fort. carm. spur. 1.278> Principe cum Stephano ciuica turba poli, 
<ven. fort. carm. spur. 1.279> Primitiae florum, Bethlemitica passio lactans, 
<ven. fort. carm. spur. 1.280> Quae meruit nascens uiuere morte magis, 
<ven. fort. carm. spur. 1.281> Italiae mundique caput quos Roma retentat, 
<ven. fort. carm. spur. 1.282> Vrbs uel Alexandri aut Antiochenus ager, 
<ven. fort. carm. spur. 1.283> Quos Hierosolymis aut quos Byzantion oris, 
<ven. fort. carm. spur. 1.284> Quos Patras Ephesus Naddauer arce tenet, 
<ven. fort. carm. spur. 1.285> Quos Oriens, Occasus habet, quos Africa et Arctos 
<ven. fort. carm. spur. 1.286> Quosque sepultat humus, cingit et Oceanus. 
<ven. fort. carm. spur. 1.287> Natio gens populus regiones agmina reges 
<ven. fort. carm. spur. 1.288> Vndique currentes ad noua dona patris, 
<ven. fort. carm. spur. 1.289> Aethiopes Thraces Arabes Daca Indus Alanus, 
<ven. fort. carm. spur. 1.290> Aurora et Vesper, Persa, Britannus adest, 
<ven. fort. carm. spur. 1.291> Intrantes in regna dei pietate redempti, 
<ven. fort. carm. spur. 1.292> Gaudia uisuri regis in arce poli, 
<ven. fort. carm. spur. 1.293> Quos recipit sacra porta Petri, quos ianua Pauli; 
<ven. fort. carm. spur. 1.294> Postis ad Andreae limen Achaia(==ACHAJA) petit. 
<ven. fort. carm. spur. 1.295> Mattheus Aethiopes, Ephesenos ualua Iohannis, 
<ven. fort. carm. spur. 1.296> Et quem quisquis amat hunc sua porta rogat. 
<ven. fort. carm. spur. 1.297> Horum ante aduentum te qualiter ornat amator, 
<ven. fort. carm. spur. 1.298> Portauit quem uterus, uirgo beata, tuus, 
<ven. fort. carm. spur. 1.299> Dans tibi larga poli, cui tu domus arta fuisti, 
<ven. fort. carm. spur. 1.300> Ventris pro hospitio restituendo thronum, 
<ven. fort. carm. spur. 1.301> Componendo caput niueum diademate fuluo, 
<ven. fort. carm. spur. 1.302> Et gemmis rutilam comet honore comam, 
<ven. fort. carm. spur. 1.303> Adnectens niueo pretiosa monilia collo, 
<ven. fort. carm. spur. 1.304> Fulguribus uariis pectora pura tegens. 
<ven. fort. carm. spur. 1.305> Quam speciosum humeris imponit honoris amictum! 
<ven. fort. carm. spur. 1.306> Splendore ardescens purpura tincta nitet. 
<ven. fort. carm. spur. 1.307> O quotiens coctum zonae micat aura per aurum, 
<ven. fort. carm. spur. 1.308> Pallida nec pallae est fimbria luce nitens! 
<ven. fort. carm. spur. 1.309> Quis tibi digna canat, quantum decus exeat ore 
<ven. fort. carm. spur. 1.310> Aut de ueste tui gemma uirore micet? 
<ven. fort. carm. spur. 1.311> Quando strata iacet pedibus pretiosa zmaragdus, 
<ven. fort. carm. spur. 1.312> Quando pauimentis alba topazus inest, 
<ven. fort. carm. spur. 1.313> Quodque oculus non uidit agens, non audiit auris. 
<ven. fort. carm. spur. 1.314> Ornamenta tibi haec, pia uirgo, nitent. 
<ven. fort. carm. spur. 1.315> Cum regio ergo poli totusque exercitus astri 
<ven. fort. carm. spur. 1.316> Te ornatam inspiciet, laudibus ora mouet. 
<ven. fort. carm. spur. 1.317> Incipiens Michahel praeconia ferre beatae, 
<ven. fort. carm. spur. 1.318> Cumque suis turmis haec tibi, uirgo, refert: 
<ven. fort. carm. spur. 1.319>"O decus excellens, o femina forma salutis, 
<ven. fort. carm. spur. 1.320> Partus fruge potens, uirginitate placens, 
<ven. fort. carm. spur. 1.321> Per quam est se nasci dignata redemptio mundi 
<ven. fort. carm. spur. 1.322> Et reparare genus quod tulit Eua ferox, 
<ven. fort. carm. spur. 1.323> Hanc tibi, mater, opem legionum milia mille 
<ven. fort. carm. spur. 1.324> Per classes resonant carmine uoce lyra". 
<ven. fort. carm. spur. 1.325> Angelus inde tuos repetit paranymphus honores, 
<ven. fort. carm. spur. 1.326> Qui tibi de caelis nuntia sancta uehit, 
<ven. fort. carm. spur. 1.327> Dicens: "o felix, imitari nescia uirgo, 
<ven. fort. carm. spur. 1.328> Cuius et agnus ouis conterit ora lupi, 
<ven. fort. carm. spur. 1.329> Tartara disrumpens, patriae captiua reducens 
<ven. fort. carm. spur. 1.330> Et libertati post iuga pressa refers". 
<ven. fort. carm. spur. 1.331> Excipit has iterum ingeminans pars altera laudes, 
<ven. fort. carm. spur. 1.332> Perstrepit et cunctis uox reuoluta choris. 
<ven. fort. carm. spur. 1.333> Incipit inde alios producere terra fauores, 
<ven. fort. carm. spur. 1.334> Zachariae genitus, uox tuba praeco sonus, 
<ven. fort. carm. spur. 1.335> Cum Petro et Stephano ducibusque in milibus amplis 
<ven. fort. carm. spur. 1.336> Agminibus mixtis plausibus alta canens: 
<ven. fort. carm. spur. 1.337>"O uirgo insignis, benedicta, ad gaudia nata, 
<ven. fort. carm. spur. 1.338> Auxilium terrae, fulgor honorque poli, 
<ven. fort. carm. spur. 1.339> Ecce tuus florens uterus quae praestitit orbi! 
<ven. fort. carm. spur. 1.340> Te generante fide nos paradisus habet. 
<ven. fort. carm. spur. 1.341> Quid sumus aut fuimus? quos merserat Eua profundo, 
<ven. fort. carm. spur. 1.342> De limo in caelum nos facis ire sinu". 
<ven. fort. carm. spur. 1.343> Laudibus his, domini genetrix, fragor intonat astris 
<ven. fort. carm. spur. 1.344> Militiaeque poli haec tibi clangor agit. 
<ven. fort. carm. spur. 1.345> Ast ego ferre uolens uideor subducere laudes, 
<ven. fort. carm. spur. 1.346> Nam tibi quisque cupit uoce fauere sacrae. 
<ven. fort. carm. spur. 1.347> Mens oret genitum, sic matri digna loquatur, 
<ven. fort. carm. spur. 1.348> Cuius amore pio uiuis honore nouo. 
<ven. fort. carm. spur. 1.349> Pulchra super gemmas, splendorem solis obumbrans, 
<ven. fort. carm. spur. 1.350> Alta super soles et super astra nitens, 
<ven. fort. carm. spur. 1.351> Vellere candidior niueo, rutilantior auro, 
<ven. fort. carm. spur. 1.352> Fulgidior radio, dulcior ore fauo, 
<ven. fort. carm. spur. 1.353> Suauior et roseo nimium rubicundior ostro 
<ven. fort. carm. spur. 1.354> Vincis aromaticas mentis odore comas. 
<ven. fort. carm. spur. 1.355> Cara benigna micans pia sancta uerenda uenusta, 
<ven. fort. carm. spur. 1.356> Flos decus ara nitor palma corona pudor, 
<ven. fort. carm. spur. 1.357> Per quam omnes fines terrae meruere salutem 
<ven. fort. carm. spur. 1.358> Gaudet et orbs totus, pontus harena polus: 
<ven. fort. carm. spur. 1.359> Haec tibi qui indignus quamuis corde ore susurro, 
<ven. fort. carm. spur. 1.360> Spes mihi sis ueniae, quae uehis orbis opem. 
<ven. fort. carm. spur. 2.1> Crux mihi certa salus, crux est quam semper adoro.
<ven. fort. carm. spur. 2.2> Crux domini mecum, crux mihi refugium.
<ven. fort. carm. spur. 3.1> Christe principium finis lux est uia Christus,
<ven. fort. carm. spur. 3.2> Nomine cuius in almifico semperque beato
<ven. fort. carm. spur. 3.3> Martiali resonant hic ueracissima gesta.
<ven. fort. carm. spur. 3.4> Quis hominum digne ualeat doctissimus umquam
<ven. fort. carm. spur. 3.5> Quanti sit meriti praeclarus apostolus iste
<ven. fort. carm. spur. 3.6> Dicere uel prosa uel pulcri carmine metri?
<ven. fort. carm. spur. 3.7> Quo saltem modicis decoretur pagina uerbis.
<ven. fort. carm. spur. 3.8> Tullius atque Maro ueniant, sit lingua facunda(==FA-CUNDA)
<ven. fort. carm. spur. 3.9> Versibus aut currens aut prosae uellera texens,
<ven. fort. carm. spur. 3.10> Non tua, sancte pater, poterunt depromere gesta,
<ven. fort. carm. spur. 3.11> Tellus te Romana, quibus te Gallica tellus
<ven. fort. carm. spur. 3.12> Post Petrum recolunt iuniorem parte secunda,
<ven. fort. carm. spur. 3.13> Cum Petro recolunt aequalem sorte priori.
<ven. fort. carm. spur. 3.14> Beniamita tribus te gessit sanguine claro,
<ven. fort. carm. spur. 3.15> Vrbs te nunc retinet Lemouica corpore sancto.
<ven. fort. carm. spur. 3.16> Hinc tibi sit, rex magne, deus, laus gloria, Christe,
<ven. fort. carm. spur. 3.17> Christe caput finisque cluens, pax lux uia, Christe.
<ven. fort. carm. spur. 4.1> Tibi laus perennis, auctor
<ven. fort. carm. spur. 4.2> Baptismatis sacrator,
<ven. fort. carm. spur. 4.3> Qui sorte passionis
<ven. fort. carm. spur. 4.4> Das praemium salutis.
<ven. fort. carm. spur. 4.5> Nox clara plus et alma,
<ven. fort. carm. spur. 4.6> Quam luna, sol et astra,
<ven. fort. carm. spur. 4.7> Quae luminum corona
<ven. fort. carm. spur. 4.8> Reddis diem per umbram.
<ven. fort. carm. spur. 4.9> Dulcis sacrata blanda
<ven. fort. carm. spur. 4.10> Electa pura pulcra,
<ven. fort. carm. spur. 4.11> Sudans honore mella,
<ven. fort. carm. spur. 4.12> Ligans odore chrisma.
<ven. fort. carm. spur. 4.13> In qua redemptor orbis
<ven. fort. carm. spur. 4.14> De morte uiuus exit,
<ven. fort. carm. spur. 4.15> Et quos catena uinxit
<ven. fort. carm. spur. 4.16> Sepultus ille soluit.
<ven. fort. carm. spur. 4.17> Quam Christus aperuit
<ven. fort. carm. spur. 4.18> Ad gentium salutem,
<ven. fort. carm. spur. 4.19> Cuius salubri cura
<ven. fort. carm. spur. 4.20> Redit nouata plasma.
<ven. fort. carm. spur. 4.21> Accedite ergo digni
<ven. fort. carm. spur. 4.22> Ad gratiam lauacri
<ven. fort. carm. spur. 4.23> Quo fonte recreati
<ven. fort. carm. spur. 4.24> Refulgeatis agni.
<ven. fort. carm. spur. 4.25> Hic gurges est fideles
<ven. fort. carm. spur. 4.26> Purgans liquore mentes.
<ven. fort. carm. spur. 4.27> Dum rore corpus sudat,
<ven. fort. carm. spur. 4.28> Peccata tergit unda.
<ven. fort. carm. spur. 4.29> Gaudete candidati,
<ven. fort. carm. spur. 4.30> Electa uasa regni.
<ven. fort. carm. spur. 4.31> In morte consepulti.
<ven. fort. carm. spur. 4.32> Christi fide renati.
<ven. fort. carm. spur. 5.1> Audi, iudex mortuorum,
<ven. fort. carm. spur. 5.2> Vna spes mortalium,
<ven. fort. carm. spur. 5.3> Audi uoces proferentum
<ven. fort. carm. spur. 5.4> Donum pacis praeuium.
<ven. fort. carm. spur. 5.5> Arbor feta alma luce
<ven. fort. carm. spur. 5.6> Hoc sacrandum protulit,
<ven. fort. carm. spur. 5.7> Fert hoc prona praesens turba
<ven. fort. carm. spur. 5.8> Saluatori saeculi.
<ven. fort. carm. spur. 5.9> Stans ad aram immo supplex
<ven. fort. carm. spur. 5.10> Infulatus pontifex
<ven. fort. carm. spur. 5.11> Debitum persoluit omne
<ven. fort. carm. spur. 5.12> Consecrato chrismate.
<ven. fort. carm. spur. 5.13> Consecrare tu dignare,
<ven. fort. carm. spur. 5.14> Rex perennis patrae,
<ven. fort. carm. spur. 5.15> Hoc oliuum, signum uiuum
<ven. fort. carm. spur. 5.16> Iura contra daemonum.
<ven. fort. carm. spur. 5.17> Vt nouetur sexus omnis
<ven. fort. carm. spur. 5.18> Vnctione chrismatis.
<ven. fort. carm. spur. 5.19> Medeatur sauciata
<ven. fort. carm. spur. 5.20> Dignitatis gloria.
<ven. fort. carm. spur. 5.21> Lota mente sacro fonte
<ven. fort. carm. spur. 5.22> Aufugantur crimina,
<ven. fort. carm. spur. 5.23> Vncta fronte sacrosancta
<ven. fort. carm. spur. 5.24> Influunt charismata.
<ven. fort. carm. spur. 5.25> Corde natus ex parentis,
<ven. fort. carm. spur. 5.26> Aluum implens uirginis,
<ven. fort. carm. spur. 5.27> Praesta lucem, claude morte
<ven. fort. carm. spur. 5.28> Chrismatis consortibus.
<ven. fort. carm. spur. 5.29> Sit dies haec festa nobis
<ven. fort. carm. spur. 5.30> Saeculorum saeculis:
<ven. fort. carm. spur. 5.31> Sit sacrata digna laude
<ven. fort. carm. spur. 5.32> Nec senescat tempore.
<ven. fort. carm. spur. 6.1> Fortem fidelem militem,
<ven. fort. carm. spur. 6.2> Caeli secutum principem,
<ven. fort. carm. spur. 6.3> Dionysium martyrem
<ven. fort. carm. spur. 6.4> Plebs corde, uoce personet.
<ven. fort. carm. spur. 6.5> Clemente Roma praesule
<ven. fort. carm. spur. 6.6> Ab urbe missus adfuit,
<ven. fort. carm. spur. 6.7> Verbi superni seminis
<ven. fort. carm. spur. 6.8> Vt fructus esset Galliae.
<ven. fort. carm. spur. 6.9> Opus sacratum construit;
<ven. fort. carm. spur. 6.10> Fidem docet baptismatis,
<ven. fort. carm. spur. 6.11> Sed audientium caecitas
<ven. fort. carm. spur. 6.12> Munus repellit seminis.
<ven. fort. carm. spur. 6.13> Instante sacro antistite
<ven. fort. carm. spur. 6.14> Errore plebem soluere
<ven. fort. carm. spur. 6.15> Dum spem salutis ingerit,
<ven. fort. carm. spur. 6.16> Tormenta mortis incidit.
<ven. fort. carm. spur. 6.17> Tenetur a gentilibus
<ven. fort. carm. spur. 6.18> Christi placens altaribus,
<ven. fort. carm. spur. 6.19> Amore tantae gloriae
<ven. fort. carm. spur. 6.20> Poenas libenter excipit.
<ven. fort. carm. spur. 6.21> Vnum quod illi defuit,
<ven. fort. carm. spur. 6.22> Pro rege colla tradidit:
<ven. fort. carm. spur. 6.23> Dilectionem pectoris
<ven. fort. carm. spur. 6.24> Ceruice caesa prodidit.
<ven. fort. carm. spur. 6.25> Magnus sacerdos qui dabat
<ven. fort. carm. spur. 6.26> Templi sacrata munera,
<ven. fort. carm. spur. 6.27> Fuso beato sanguine
<ven. fort. carm. spur. 6.28> Est factus ipse uictima.
<ven. fort. carm. spur. 6.29> Felix pio de uulnere,
<ven. fort. carm. spur. 6.30> Quae poena palmam praebuit!
<ven. fort. carm. spur. 6.31> Qui morte mortem conteris,
<ven. fort. carm. spur. 6.32> Nunc regna caeli possides.
<ven. fort. carm. spur. 6.33> Gloria sit deo patri,
<ven. fort. carm. spur. 6.34> Gloria unigenito,
<ven. fort. carm. spur. 6.35> Vna cum sancto spiritu
<ven. fort. carm. spur. 6.36> In sempiterna saecula.
<ven. fort. carm. spur. 7.1> Agnoscat omne saeculum
<ven. fort. carm. spur. 7.2> Venisse uitae praemium:
<ven. fort. carm. spur. 7.3> Post hostis asperi iugum
<ven. fort. carm. spur. 7.4> Apparuit redemptio.
<ven. fort. carm. spur. 7.5> Esaias quae cecinit
<ven. fort. carm. spur. 7.6> Completa sunt in uirgine,
<ven. fort. carm. spur. 7.7> Annuntiauit angelus,
<ven. fort. carm. spur. 7.8> Sanctus repleuit spiritus.
<ven. fort. carm. spur. 7.9> Maria uentre concipit
<ven. fort. carm. spur. 7.10> Verbi fidelis semine,
<ven. fort. carm. spur. 7.11> Quem totus orbis non capit,
<ven. fort. carm. spur. 7.12> Portant puellae uiscera.
<ven. fort. carm. spur. 7.13> Radix Iesse floruit
<ven. fort. carm. spur. 7.14> Et uirga fructum edidit.
<ven. fort. carm. spur. 7.15> Fecunda partum protulit
<ven. fort. carm. spur. 7.16> Et uirgo mater permanet.
<ven. fort. carm. spur. 7.17> Praesepe poni pertulit
<ven. fort. carm. spur. 7.18> Qui lucis auctor extitit,
<ven. fort. carm. spur. 7.19> Cum patre caelos condidit,
<ven. fort. carm. spur. 7.20> Sub matre pannos induit.
<ven. fort. carm. spur. 7.21> Legem dedit qui saeculo,
<ven. fort. carm. spur. 7.22> Cuius decem praecepta sunt
<ven. fort. carm. spur. 7.23> Dignando factus est homo
<ven. fort. carm. spur. 7.24> Sub legis esse uinculo.
<ven. fort. carm. spur. 7.25> Adam uetus quod polluit,
<ven. fort. carm. spur. 7.26> Adam nouus hoc abluit,
<ven. fort. carm. spur. 7.27> Tumens quod ille deicit,
<ven. fort. carm. spur. 7.28> Humillimus hic erigit.
<ven. fort. carm. spur. 7.29> Iam nata lux est et salus,
<ven. fort. carm. spur. 7.30> Fugata nox et uicta mors,
<ven. fort. carm. spur. 7.31> Venite gentes, credite:
<ven. fort. carm. spur. 7.32> Deum Maria protulit.
<ven. fort. carm. spur. 8.1> Quem terra pontus aethera
<ven. fort. carm. spur. 8.2> Colunt adorant praedicant,
<ven. fort. carm. spur. 8.3> Trinam regentem machinam
<ven. fort. carm. spur. 8.4> Claustrum Mariae baiulat.
<ven. fort. carm. spur. 8.5> Cui luna, sol et omnia
<ven. fort. carm. spur. 8.6> Deseruiunt per tempora,
<ven. fort. carm. spur. 8.7> Perfusa caeli gratia
<ven. fort. carm. spur. 8.8> Gestant puellae uiscera.
<ven. fort. carm. spur. 8.9> Mirantur ergo saecula
<ven. fort. carm. spur. 8.10> Quod angelus fert semina,
<ven. fort. carm. spur. 8.11> Quod aure uirgo concipit
<ven. fort. carm. spur. 8.12> Et corde credens parturit.
<ven. fort. carm. spur. 8.13> Beata mater munere,
<ven. fort. carm. spur. 8.14> Cuius supernus artifex,
<ven. fort. carm. spur. 8.15> Mundum pugillo continens,
<ven. fort. carm. spur. 8.16> Ventris sub arca clausus est.
<ven. fort. carm. spur. 8.17> Benedicta caeli nuntio,
<ven. fort. carm. spur. 8.18> Fecunda sancto spiritu,
<ven. fort. carm. spur. 8.19> Desideratus gentibus
<ven. fort. carm. spur. 8.20> Cuius per aluum fusus est
<ven. fort. carm. spur. 8.21> O gloriosa domina.
<ven. fort. carm. spur. 8.22> Excelsa super sidera,
<ven. fort. carm. spur. 8.23> Qui te creauit prouide
<ven. fort. carm. spur. 8.24> Lactasti sacro ubere.
<ven. fort. carm. spur. 8.25> Quod Eua tristis abstulit
<ven. fort. carm. spur. 8.26> Tu reddis almo germine;
<ven. fort. carm. spur. 8.27> Intrent ut astra flebiles,
<ven. fort. carm. spur. 8.28> Caeli fenestra facta es.
<ven. fort. carm. spur. 8.29> Tu regis alti ianua
<ven. fort. carm. spur. 8.30> Et porta lucis fulgida.
<ven. fort. carm. spur. 8.31> Vitam datam per uirginem
<ven. fort. carm. spur. 8.32> Gentes redemptae plaudite.
<ven. fort. carm. spur. 9.1> Aue maris stella,
<ven. fort. carm. spur. 9.2> Dei mater alma
<ven. fort. carm. spur. 9.3> Atque semper uirgo,
<ven. fort. carm. spur. 9.4> Felix caeli porta.
<ven. fort. carm. spur. 9.5> Sumens illud aue
<ven. fort. carm. spur. 9.6> Gabrielis ore,
<ven. fort. carm. spur. 9.7> Funda nos in pace,
<ven. fort. carm. spur. 9.8> Mutans Euae nomen.
<ven. fort. carm. spur. 9.9> Solue uincla reis,
<ven. fort. carm. spur. 9.10> Profer lumen caecis,
<ven. fort. carm. spur. 9.11> Mala nostra pelle,
<ven. fort. carm. spur. 9.12> Bona cuncta posce.
<ven. fort. carm. spur. 9.13> Monstra te esse matrem,
<ven. fort. carm. spur. 9.14> Sumat per te preces
<ven. fort. carm. spur. 9.15> Qui pro nobis natus
<ven. fort. carm. spur. 9.16> Tulit esse tuus.
<ven. fort. carm. spur. 9.17> Virgo singularis,
<ven. fort. carm. spur. 9.18> Inter omnes mitis,
<ven. fort. carm. spur. 9.19> Nos culpis solutos
<ven. fort. carm. spur. 9.20> Mites fac et castos.
<ven. fort. carm. spur. 9.21> Vitam praesta puram,
<ven. fort. carm. spur. 9.22> Iter para tutum,
<ven. fort. carm. spur. 9.23> Vt uidentes Iesum
<ven. fort. carm. spur. 9.24> Semper collaetemur.
<ven. fort. carm. spur. 9.25> Sit laus deo patri,
<ven. fort. carm. spur. 9.26> Summo Christo decus,
<ven. fort. carm. spur. 9.27> Spiritui sancto,
<ven. fort. carm. spur. 9.28> Tribus honor unus.
<ven. fort. carm. spur. 10.1> Qua Christus hora sitiit,
<ven. fort. carm. spur. 10.2> Crucem uel in qua subiit,
<ven. fort. carm. spur. 10.3> Quos praestat in hac psallere
<ven. fort. carm. spur. 10.4> Ditet siti iustitiae.
<ven. fort. carm. spur. 10.5> Quibus sit et esuries,
<ven. fort. carm. spur. 10.6> Quam ipse de se satiet,
<ven. fort. carm. spur. 10.7> Crimen sit ut fastidium
<ven. fort. carm. spur. 10.8> Virtusque desiderium.
<ven. fort. carm. spur. 10.9> Charisma sancti spiritus
<ven. fort. carm. spur. 10.10> Sic influat psallentibus,
<ven. fort. carm. spur. 10.11> Vt carnis aestus frigeat
<ven. fort. carm. spur. 10.12> Et mentis algor ferueat.
<ven. fort. carm. spur. 11.1>... fieri nos qui dedit esse sacratas,
<ven. fort. carm. spur. 11.2> Viuat et ipse sacer". dicque sinistra soror.
<ven. fort. carm. spur. 11.3> Lux tua, saluator, tali pro munere cingat
<ven. fort. carm. spur. 11.4> Non tibi qui statuit". quinta quid inde taces?
<ven. fort. carm. spur. 11.5>"Lumen inextinctum sis, rex bone, semper ut opto;
<ven. fort. carm. spur. 11.6> Haec te parua licet uota mouere queant.
<ven. fort. carm. spur. 11.7> Ordine lucifluo dignum cape, uictor, honorem".
<ven. fort. carm. spur. 11.8> Haec ego quae media: subde secunda sequens.
<ven. fort. carm. spur. 11.9>"Omnibus in populis nomen sibi uindicet almum
<ven. fort. carm. spur. 11.10> Largus et hic dator(==DA+TOR)". quid modo, quarta, siles?
<ven. fort. carm. spur. 11.11>"Perpetuo Christi dignus tueatur amorem 
<ven. fort. carm. spur. 11.12> Iste dei cultor". ultima dextra refer.
<ven. fort. carm. spur. 11.13>"Magnificum regem tua nam uirtute corona,
<ven. fort. carm. spur. 11.14> Te rogo, celse deus". septima sicque petis.
