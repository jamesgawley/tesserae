<evg. tolet. carm. praef..1> Obliquo memet uisu qui figis, ocelle,
<evg. tolet. carm. praef..2> Si mihi rite placet, quae tibi cura manet?
<evg. tolet. carm. praef..3> Quamuis rancidulum rugata fronte susurres,
<evg. tolet. carm. praef..4> Non pauet Eugenius, non pauet Eugenius.
<evg. tolet. carm. praef..5> Nil ualet, infelix, nasutas fingere sannas
<evg. tolet. carm. praef..6> Atque animum coeptis tristificare bonis.
<evg. tolet. carm. praef..7> Inuide, iam cessa, iam cessa, perfide, cessa:
<evg. tolet. carm. praef..8> Prodest hoc animae, fac mihi crede, tuae.
<evg. tolet. carm. praef..9> Quod si liuor adest et adhuc te concutit, audi:
<evg. tolet. carm. praef..10> Nec nobis noceas nec tibi proficias.
<evg. tolet. carm. praef..11> At tu, qui nostras tranquillo pectore nugas
<evg. tolet. carm. praef..12> Perlegis et blande rustica uerba foues,
<evg. tolet. carm. praef..13> Sis uita locuples et Christi munere diues
<evg. tolet. carm. praef..14> Sermone pollens ingenioque uigens
<evg. tolet. carm. praef..15> Suauibus effinges at ...........
<evg. tolet. carm. praef..16> Nec uereare libris aemula flabra tuis.
<evg. tolet. carm. praef..17> Praesens incolomi transcurras tempore saeclum
<evg. tolet. carm. praef..18> Et faueat iugis pax tibi paxque tuis.
<evg. tolet. carm. 1.1> Rex deus immense, quo constat machina mundi,
<evg. tolet. carm. 1.2> Quod miser Eugenius posco, tu perfice clemens:
<evg. tolet. carm. 1.3> Sit mihi recta fides et falsis obuia sectis,
<evg. tolet. carm. 1.4> Sit mihi praecipue morum correctio praesens,
<evg. tolet. carm. 1.5> Sim carus, humilis uerax, cum tempore prudens,
<evg. tolet. carm. 1.6> Secreti tacitus et linguae famine cautus.
<evg. tolet. carm. 1.7> Da fidum socium, da fixum semper amicum,
<evg. tolet. carm. 1.8> Da blandum sobrium parcum castumque ministrum.
<evg. tolet. carm. 1.9> Non me pauperies cruciet aut langor obuncet.
<evg. tolet. carm. 1.10> Sit comes alma salus et sufficientia uictus.
<evg. tolet. carm. 1.11> Absint diuitiae fastus et iurgia litis,
<evg. tolet. carm. 1.12> Inuidia luxus et uentris pensio turpis.
<evg. tolet. carm. 1.13> Crimine nec laedam quemquam nec crimine laedar.
<evg. tolet. carm. 1.14> Sic bene uelle queam, quo prauum posse recedat.
<evg. tolet. carm. 1.15> Nil turpe cupiam, faciam uel proloquar umquam.
<evg. tolet. carm. 1.16> Te mens desideret(==DE+SI-DE-RET), lingua canat, actio promat.
<evg. tolet. carm. 1.17> Da, pater altitonans, undosum fletibus imbrem,
<evg. tolet. carm. 1.18> Quo ualeam lacrimis culparum soluere moles;
<evg. tolet. carm. 1.19> Da precor auxilium, possim quo uincere mundum,
<evg. tolet. carm. 1.20> Et uitae stadium placido percurrere passu.
<evg. tolet. carm. 1.21> Cumque suprema dies mortis patefecerit urnam,
<evg. tolet. carm. 1.22> Concede ueniam, cui tollit culpa coronam.
<evg. tolet. carm. 2.1> O mortalis homo, mortis reminiscere casus:
<evg. tolet. carm. 2.2> Nil pecude distas, si tantum prospera captas.
<evg. tolet. carm. 2.3> Omnia quae cernis uanarum gaudia rerum
<evg. tolet. carm. 2.4> Vmbra uelut tenuis ueloci fine recedunt.
<evg. tolet. carm. 2.5> Praecaue, non felix, ne te, dum nescis et audes,
<evg. tolet. carm. 2.6> Quassans praecipiti dissoluat turbine finis.
<evg. tolet. carm. 2.7> Porrige poscenti uictum uel contege nudum,
<evg. tolet. carm. 2.8> Et te post obitum sic talia facta beabunt.
<evg. tolet. carm. 2.9> Dilige pauperiem, mordaces effuge gazas,
<evg. tolet. carm. 2.10> Nam reddunt cupidis post carnis dulcia flammas.
<evg. tolet. carm. 2.11> Quamuis perspicuus auro gemmisque nitescas,
<evg. tolet. carm. 2.12> Pauper et exiguus ibis et nudus ad umbras.
<evg. tolet. carm. 2.13> Id solum tecum post mortis facta manebit
<evg. tolet. carm. 2.14> Quod bene, quod iuste, quod recte feceris ipse.
<evg. tolet. carm. 3.1> Nescia mens nostri fixum seruare tenorem;
<evg. tolet. carm. 3.2> Nolumus et uolumus, non unum semper amamus.
<evg. tolet. carm. 3.3> Displicet ante placens atque olim complacet horrens,
<evg. tolet. carm. 3.4> Nunc rectum sequimur, nunc prauum corde tenemus:
<evg. tolet. carm. 3.5> Nunc sancti castique sumus, nunc scorta fouemus;
<evg. tolet. carm. 3.6> Nunc pollent sobria(==SO-BRI-A+), nunc marcent ebria corda.
<evg. tolet. carm. 3.7> Semper in ambiguo uoluuntur pectora cursu.
<evg. tolet. carm. 3.8> Quid iam plura loquar? quot lucent sidera caeli,
<evg. tolet. carm. 3.9> Quot punctis horae, quot currunt saecla momentis(==MO-MENTIS),
<evg. tolet. carm. 3.10> Tot nostra faciem mutat sententia formis.
<evg. tolet. carm. 4.1> Qui cupis infestum semper uitare chelydrum,
<evg. tolet. carm. 4.2> Cordis ab affectu pace repelle dolum.
<evg. tolet. carm. 4.3> Mens pace rutilat, quae Christum pectore gestat:
<evg. tolet. carm. 4.4> Quae pacem spernit, haec furibunda perit.
<evg. tolet. carm. 4.5> Pax animae uita, pax uirtus paxque medella,
<evg. tolet. carm. 4.6> Pax ordo rerum, pax bonitatis amor.
<evg. tolet. carm. 4.7> Pax fessis requies, pax denique certa laboris,
<evg. tolet. carm. 4.8> Pax blanda sociat, pax bona conciliat.
<evg. tolet. carm. 4.9> Pax lites reprimit, pax gaudia tota remulcet,
<evg. tolet. carm. 4.10> Pax pia corda regit, pax mala cuncta fugat.
<evg. tolet. carm. 4.11> Pax tria summa deus pacatis praemia praestet,
<evg. tolet. carm. 4.12> Iurgantes perimet pax tria summa deus.
<evg. tolet. carm. 5.1> Criminum mole grauatus et reatu saucius
<evg. tolet. carm. 5.2> Carmen insonare nitor luctuosis questibus:
<evg. tolet. carm. 5.3> Lacrimis ora madescant, uerberentur pectora.
<evg. tolet. carm. 5.4> Mundus ecce nutat aeger et ruinam nuntiat,
<evg. tolet. carm. 5.5> Tempora grata fugantur, ingeruntur pessima,
<evg. tolet. carm. 5.6> Omnia mala propinquant et bona praeteruolant.
<evg. tolet. carm. 5.7> Eugeni miselle plora: langor instat improbus,
<evg. tolet. carm. 5.8> Vita transit, finis urguet, ira pendit caelitus,
<evg. tolet. carm. 5.9> Ianuam pulsat ut intret mortis ecce nuntius.
<evg. tolet. carm. 5.10> Cur, inique, concupiscis falsa mundi gaudia?
<evg. tolet. carm. 5.11> Cur caduca non relinquis, curris ad perennia?
<evg. tolet. carm. 5.12> Dum petis tantilla lucra, dona perdis maxima.
<evg. tolet. carm. 5.13> Dic, miser, carne soluta quid tibi solacium?
<evg. tolet. carm. 5.14> Nil boni portabis illic quo recedat ultio,
<evg. tolet. carm. 5.15> Poena te cremabit ardens, anxiabit spiritus.
<evg. tolet. carm. 5.16> Nemo te, miselle, crede, nemo consolabitur,
<evg. tolet. carm. 5.17> Non parentes aut propinqui, non sodales optimi;
<evg. tolet. carm. 5.18> Cuncta te procul abibunt, quae amasti dulciter.
<evg. tolet. carm. 5.19> Corrige, crudelis, actus, terge noxam fletibus,
<evg. tolet. carm. 5.20> Sit tibi pro pane luctus, lacrimae pro gaudio,
<evg. tolet. carm. 5.21> Pande Christo probra cordis eiulando fletibus.
<evg. tolet. carm. 5.22> O deus, bonum perenne, semper exorabilis,
<evg. tolet. carm. 5.23> Cerne fletum profluentem de medullis intimis,
<evg. tolet. carm. 5.24> Vincla criminum resolue, pone finem lacrimis.
<evg. tolet. carm. 5.25> Nolo me, pater, Auerni mancipes incendio,
<evg. tolet. carm. 5.26> Flamma quo iugis adurat membra citra terminum;
<evg. tolet. carm. 5.27> Hic repende quod meremur, sit quies post transitum.
<evg. tolet. carm. 5.28> O genus mortale, mecum lacrimas effundite,
<evg. tolet. carm. 5.29> Pauperi praebete uictum, "parce" Christo dicite;
<evg. tolet. carm. 5.30> Forsitan iram refrenat, donat indulgentiam.
<evg. tolet. carm. 6.1> Qui cupis esse bonus et uis dinoscere uerum,
<evg. tolet. carm. 6.2> Vt mortis socium sic mordax effuge uinum.
<evg. tolet. carm. 6.3> Nulla febris hominum maior quam uiteus umor
<evg. tolet. carm. 6.4> Immodice sumptus: uincit letale uenenum.
<evg. tolet. carm. 6.5> Sontior est igne, uiroso sontior angue.
<evg. tolet. carm. 6.6> Quantum uina nocent, non tantum uipera laedit.
<evg. tolet. carm. 6.7> Inde tremor membris, inde est obliuio mentis
<evg. tolet. carm. 6.8> Et gressus poplite nutans et uisio fallax.
<evg. tolet. carm. 6.9> Surdescunt aures, balbuttit denique lingua,
<evg. tolet. carm. 6.10> Perdens eloquium profundit(==PRO+FUNDIT) semilatratum.
<evg. tolet. carm. 6.11> Dic mihi, dic, ebrie, uiuis an morte grauaris?
<evg. tolet. carm. 6.12> Pallidus ecce iaces, ecce sine mente quiescis;
<evg. tolet. carm. 6.13> Aegra quies oculos letali pondere clausit;
<evg. tolet. carm. 6.14> Non bona, non mala, non dura, non mollia sentis.
<evg. tolet. carm. 6.15> Hoc tantum distas a fati sorte sepulto,
<evg. tolet. carm. 6.16> Quod tenuis miseros suppungit anhelitus artus.
<evg. tolet. carm. 7.1> Propense stomachum qui farcit dape(==DA+PE-) ciborum,
<evg. tolet. carm. 7.2> Viscera crassa uehit, sed macra corda gerit.
<evg. tolet. carm. 7.3> Decrescit sensu, grandescit corporis auctu,
<evg. tolet. carm. 7.4> Carnea fit moles membra caduca ferens.
<evg. tolet. carm. 7.5> Gutturis aruina fauces angustat obesas
<evg. tolet. carm. 7.6> Et perdit liquidos uox male rauca sonos.
<evg. tolet. carm. 7.7> Cuncta soporifluo marcescunt ossa tepore;
<evg. tolet. carm. 7.8> Ambulat et stertit, nec uigilare ualet.
<evg. tolet. carm. 7.9> Qui cupit ergo suam doctrinis crescere mentem,
<evg. tolet. carm. 7.10> Castiget uentrem, tunc homo doctus erit.
<evg. tolet. carm. 8.1> Regula quos fidei commendat noscere libros,
<evg. tolet. carm. 8.2> Hos nostra praesens bibliotheca tenet.
<evg. tolet. carm. 8.3> Quinque priora gerit ueneranda uolumina Legis,
<evg. tolet. carm. 8.4> Hinc Iosue Sopthimque, hinc Ruth Mohabitica gesta;
<evg. tolet. carm. 8.5> Bis bini Regum nectuntur in ordine libri
<evg. tolet. carm. 8.6> Atque bis octoni concurrunt inde Prophetae;
<evg. tolet. carm. 8.7> En Iob, Psalterium, Salomon et Verba dierum.
<evg. tolet. carm. 8.8> Esdrae consequitur, Esther, sapientia Iesu,
<evg. tolet. carm. 8.9> Tobi et Iudith: concludit haec Maccabeorum.
<evg. tolet. carm. 8.10> Hic testamenti ueteris finisque modusque,
<evg. tolet. carm. 8.11> Nunc reserare libet carmine scripta noui.
<evg. tolet. carm. 8.12> Quattuor in capite sacrorum dicta librorum,
<evg. tolet. carm. 8.13> Quos euangelia recte dixere priores.
<evg. tolet. carm. 8.14> Haec conscripsere clara quos nomina produnt:
<evg. tolet. carm. 8.15> Matthaeus, Marcus, Lucas sanctusque Iohannes.
<evg. tolet. carm. 8.16> Hic Pauli monita doctrinae flore coruscant,
<evg. tolet. carm. 8.17> Qui bis septena concludens fine uolumen
<evg. tolet. carm. 8.18> Corda pia(==PIA-) mulcet et territat impia corda.
<evg. tolet. carm. 8.19> Iacubus hic nitido praepollens ore renidet
<evg. tolet. carm. 8.20> Et Petri gemina resplendet epistula dictis
<evg. tolet. carm. 8.21> Ac triplex legitur magni doctrina Iohannis
<evg. tolet. carm. 8.22> Paruaque, sed prudens gestatur pagina Iudae.
<evg. tolet. carm. 8.23> Hinc et apostolicos percurrens inuenis actus,
<evg. tolet. carm. 8.24> Quos sanctus merito conscripsit nomine Lucas.
<evg. tolet. carm. 8.25> Hos sequitur plana uersis et plena figuris
<evg. tolet. carm. 8.26> Visio Iohannis consummans omnia legis.
<evg. tolet. carm. 8.27> Haec sunt sacra dei, iuris haec mystica diui,
<evg. tolet. carm. 8.28> Haec seruare decet, haec temerare nocet.
<evg. tolet. carm. 8.29> His lectis animus diuino munere crescit,
<evg. tolet. carm. 8.30> Illecebras mundi uincit amore dei.
<evg. tolet. carm. 8.31> Hinc prauum rectumque parat discernere doctus
<evg. tolet. carm. 8.32> Optima perficiens et male suasa cauens.
<evg. tolet. carm. 8.33> Hinc turgens ponit perculsa superbia fastus,
<evg. tolet. carm. 8.34> Frenatur luxus comprimiturque dolus.
<evg. tolet. carm. 8.35> Turbida clamosos amittit rixa tumultus
<evg. tolet. carm. 8.36> Acquiriturque fouens pacis amore quies.
<evg. tolet. carm. 8.37> Quid iam multa loquar? uirtus hic proficit omnis,
<evg. tolet. carm. 8.38> Haec perimit totum lectio sancta malum.
<evg. tolet. carm. 8.39> Ecce haec, qui dominum prono uis cernere corde,
<evg. tolet. carm. 8.40> Haec meditare loquens, haec memorare tacens.
<evg. tolet. carm. 8.41> Nunc superest fari, quo sint praescripta iubente
<evg. tolet. carm. 8.42> Vel cuius studio in codice missa simul.
<evg. tolet. carm. 8.43> Summus et egregius congessit cuncta Iohannes
<evg. tolet. carm. 8.44> Rite ministerium pontificale gerens.
<evg. tolet. carm. 8.45> Caesareae Augustae dum pastor praesidet urbi,
<evg. tolet. carm. 8.46> Haec ueneranda suo nomine dona dedit.
<evg. tolet. carm. 8.47> Credite iam cuncti post mortem uiuere functum,
<evg. tolet. carm. 8.48> Cuius post obitum magnificatur opus.
<evg. tolet. carm. 9.1> Incolit hoc templum sat felix turba piorum,
<evg. tolet. carm. 9.2> Quorum promeruit sors benedicta polum.
<evg. tolet. carm. 9.3> Hic morte sacros, uirtutum culmine celsos
<evg. tolet. carm. 9.4> Vnica ter senos continet urna uiros.
<evg. tolet. carm. 9.5> Fumea caenosi liquerunt gaudia mundi
<evg. tolet. carm. 9.6> Proque fide domini membra dedere neci.
<evg. tolet. carm. 9.7> Hic etiam compar meritis Encratia martyr
<evg. tolet. carm. 9.8> Sorte sepulcrali dissociata iacet;
<evg. tolet. carm. 9.9> Huius inexhaustum testantur sancta triumphum
<evg. tolet. carm. 9.10> Palla cruore rubens, secta papilla fibris.
<evg. tolet. carm. 9.11> Nomina magnorum si mauis nosse uirorum,
<evg. tolet. carm. 9.12> Edicet cursim subdita summa tibi.
<evg. tolet. carm. 9.13> Sed quia cuncta simul metrum non suscipit unum,
<evg. tolet. carm. 9.14> Accipe diuersis haec uariata metris:
<evg. tolet. carm. 9.15> Quintilianus adest, Euodius atque Cassianus,
<evg. tolet. carm. 9.16> Felix, Lupercus Ianuariusque,
<evg. tolet. carm. 9.17> Iulius, Vrbanus, Apodemius, inde Primitiuus,
<evg. tolet. carm. 9.18> Optatus, Publius, Caecilianus.
<evg. tolet. carm. 9.19> Hic Successus inest, hic Matutinus habetur,
<evg. tolet. carm. 9.20> Ecce Faustus, ecce Fronto postque Martialis.
<evg. tolet. carm. 9.21> Haec tibi turba potens concedat prospera, lector,
<evg. tolet. carm. 9.22> Et ueniam praestet haec tibi turba potens.
<evg. tolet. carm. 10.1> Macte decus proprium, Vincenti martyr alumne,
<evg. tolet. carm. 10.2> Vnica spes nobis, macte decus proprium.
<evg. tolet. carm. 10.3> Purpureus niueum meruisti sanguine caelum,
<evg. tolet. carm. 10.4> Et sequeris agnum purpureus niueum.
<evg. tolet. carm. 10.5> Passio sacra tuum prouexit ad aethera nomen,
<evg. tolet. carm. 10.6> Conseruet populum passio sacra tuum.
<evg. tolet. carm. 10.7> Hic iacet ille cruor, quem das pro corpore pignus,
<evg. tolet. carm. 10.8> Nare fluente tuus hic iacet ille cruor.
<evg. tolet. carm. 10.9> Hic tua nunc tunica quod Christi fimbria praestat,
<evg. tolet. carm. 10.10> Tactu nam saluat hic tua nunc tunica.
<evg. tolet. carm. 10.11> Hic ueniam culpae mereantur, uota fauorem;
<evg. tolet. carm. 10.12> Gaudia summa ferat, qui petit hic ueniam.
<evg. tolet. carm. 11.1> Quem maeror, quem culpa premit, quem denique morbi 
<evg. tolet. carm. 11.2> Tabida, conuexans aut ualetudo(==VA-LE-TU+DO-) quatit, 
<evg. tolet. carm. 11.3> Huc festinus agat deuoto pectore cursum: 
<evg. tolet. carm. 11.4> Anxia deponens prospera cuncta geret. 
<evg. tolet. carm. 11.5> Certa salus aegris, spes et tutela misellis, 
<evg. tolet. carm. 11.6> Et pater et genetrix Aemilianus adest. 
<evg. tolet. carm. 11.7> Huius ad imperium dispulsus pectora daemon 
<evg. tolet. carm. 11.8> Tenta diu linquit, cum retinere nequit. 
<evg. tolet. carm. 11.9> Hic clodis gressus dantur et lumina caecis, 
<evg. tolet. carm. 11.10> Reddit et incolumem lepra repulsa cutem. 
<evg. tolet. carm. 11.11> Vita redit functis et langor pellitur omnis, 
<evg. tolet. carm. 11.12> Seruit(==SERVIT) ad obsequium mox reparata salus. 
<evg. tolet. carm. 11.13> Hic sua signa deus respectans crescere gaudet 
<evg. tolet. carm. 11.14> Et daemon cernens hic sua damna gemit. 
<evg. tolet. carm. 11.15> Quisque precator ades, fidenter poscere noris, 
<evg. tolet. carm. 11.16> Impos namque redit qui dubitanter adit. 
<evg. tolet. carm. 11.17> Cumque precum murmur te propter fuderis intus 
<evg. tolet. carm. 11.18> Et gemitum toto prompseris ex animo, 
<evg. tolet. carm. 11.19> Eugenium, quaeso, propriis adiunge querellis: 
<evg. tolet. carm. 11.20> Sic culpis ueniam promereare tuis. 
<evg. tolet. carm. 12.1> Ecce domus domini, quae ducit ad atria caeli:
<evg. tolet. carm. 12.2> Cordibus afflicti huc properate uiri.
<evg. tolet. carm. 12.3> Gaudia pro luctu referet laetusque redibit,
<evg. tolet. carm. 12.4> Fuderit hic tristis qui lacrimando preces.
<evg. tolet. carm. 12.5> Quattuor in titulis constat haec ianua templi,
<evg. tolet. carm. 12.6> Sed prima Felix culmina sanctus habet.
<evg. tolet. carm. 12.7> Hic fessis requies, hic uictus manet egenis,
<evg. tolet. carm. 12.8> Hic sacrum monachis extat ouile piis.
<evg. tolet. carm. 12.9> Hoc opus Aetherius cara cum coniuge fecit,
<evg. tolet. carm. 12.10> Cui nomen olim Teudesuintha fuit.
<evg. tolet. carm. 12.11> Quisque precator ades, horum memorare benigne,
<evg. tolet. carm. 12.12> Sic pater omnipotens sit memor ipse tui.
<evg. tolet. carm. 13.1> Vae mihi, uae misero, qui semper fessus anhelo
<evg. tolet. carm. 13.2> Et fractus animo languida membra traho.
<evg. tolet. carm. 13.3> Morbus adest iugis, desunt fomenta salutis:
<evg. tolet. carm. 13.4> Hinc dolor ossa terit, cor pauor inde quatit.
<evg. tolet. carm. 13.5> Omnia quae prosunt ualidis, sunt noxia nobis,
<evg. tolet. carm. 13.6> Dum stomachus tenuis uiscera laesa gerit.
<evg. tolet. carm. 13.7> Frigida me laedunt nec semper feruida prosunt:
<evg. tolet. carm. 13.8> Dum male corpus habet, nec mea uita placet.
<evg. tolet. carm. 13.9> Da, Christe, quaeso, ueniam, da, Christe, medellam,
<evg. tolet. carm. 13.10> Nam taedet animum tot mala ferre simul.
<evg. tolet. carm. 14.1> Impia iam miserum captat curuare senecta,
<evg. tolet. carm. 14.2> Inde dolore nouo carmina maesta cano.
<evg. tolet. carm. 14.3> Fletibus ecce rigo roranti uertice malas
<evg. tolet. carm. 14.4> Et lacrimosa petunt murmura nostra polum.
<evg. tolet. carm. 14.5> Ante tamen nostris ipsa pandetur iambis,
<evg. tolet. carm. 14.6> Quam noceat morbis intoleranda suis:
<evg. tolet. carm. 14.7> Crudelis aetas, o senectus improba,
<evg. tolet. carm. 14.8> Quae cuncta pulcra fauce saeua deuoras,
<evg. tolet. carm. 14.9> Rictu uoraci nigra pandis guttura,
<evg. tolet. carm. 14.10> Mortale germen ut nouerca saucias
<evg. tolet. carm. 14.11> Et sauciatum mortis ense perforas.
<evg. tolet. carm. 14.12> Te proximante robur omne deficit,
<evg. tolet. carm. 14.13> Salus recedit, aegritudo prouenit,
<evg. tolet. carm. 14.14> Sensus hebescunt, pulcritudo deperit,
<evg. tolet. carm. 14.15> Tabescit aegrum pectus in suspiriis,
<evg. tolet. carm. 14.16> Gaudere taedet, eiulare complacet.
<evg. tolet. carm. 14.17> Tu frangis ossa, membra rugis asperas,
<evg. tolet. carm. 14.18> Comas recidis atque canos inseris,
<evg. tolet. carm. 14.19> Dentes retundis, mucculentos efficis,
<evg. tolet. carm. 14.20> Tremore foedo corpus omne discutis,
<evg. tolet. carm. 14.21> Febres minaris et dolores ingeris.
<evg. tolet. carm. 14.22> Per te podagra dura gignit tubera,
<evg. tolet. carm. 14.23> Anhela tussis expuit putriflua,
<evg. tolet. carm. 14.24> Cutem perurit uulnerum profusio,
<evg. tolet. carm. 14.25> Potus cibique nulla delectatio:
<evg. tolet. carm. 14.26> Lamenta sola conferunt solacium.
<evg. tolet. carm. 14.27> Haec taediosa mente dum recogito,
<evg. tolet. carm. 14.28> Libet, relictis omnibus quae transeunt,
<evg. tolet. carm. 14.29> Deum timere, sempiterna quaerere,
<evg. tolet. carm. 14.30> Terrena lucra deputare puluerem,
<evg. tolet. carm. 14.31> Orare semper atque flendo dicere:
<evg. tolet. carm. 14.32> Abite pessum uana mundi gaudia,
<evg. tolet. carm. 14.33> Opes caducae, lutulenta praedia,
<evg. tolet. carm. 14.34> Fasces, honores, blandimenta noxia;
<evg. tolet. carm. 14.35> Iam finis instat et ruina proximat,
<evg. tolet. carm. 14.36> Iam mors cruenta nostra pulsat limina.
<evg. tolet. carm. 14.37> O mors omniuorax, ad te nunc uerto querellam:
<evg. tolet. carm. 14.38> Cur miserum sequeris? cur properata uenis?
<evg. tolet. carm. 14.39> Tu facis ut rapido uoluantur tempora cursu
<evg. tolet. carm. 14.40> Accelerentque suos fata cruenta gradus.
<evg. tolet. carm. 14.41> Cum tu deproperas, tunc uitae gaudia cessant,
<evg. tolet. carm. 14.42> Vmbra pauenda uenit, lux radiata fugit.
<evg. tolet. carm. 14.43> Omnia uitali priuantur uiscera motu,
<evg. tolet. carm. 14.44> Clauduntur oculi, garrula lingua tacet,
<evg. tolet. carm. 14.45> Surdescunt patulae trusis anfractibus aures,
<evg. tolet. carm. 14.46> Naribus occlusis non odor ullus adest,
<evg. tolet. carm. 14.47> Non spirat pulmo flabris uitalibus auras,
<evg. tolet. carm. 14.48> Frigida membra rigent nec cruor ipse calet.
<evg. tolet. carm. 14.49> Tabe fluunt carnes, corrodunt omnia uermes,
<evg. tolet. carm. 14.50> Sic species hominis fit putrefacta cinis.
<evg. tolet. carm. 14.51> Multa pauenda quidem cecini multaque tremenda,
<evg. tolet. carm. 14.52> Sed mage quid uerear, nunc lacrimando loquar.
<evg. tolet. carm. 14.53> Iudicis altithroni iam tristis cerno tribunal,
<evg. tolet. carm. 14.54> Cuius ad intuitum cuncta creata tremunt.
<evg. tolet. carm. 14.55> Substernit niueas caelorum turba coronas
<evg. tolet. carm. 14.56> Et titubante genu proruit ante thronum;
<evg. tolet. carm. 14.57> Cernere sic ambit dominum, sic semper amare,
<evg. tolet. carm. 14.58> Vt pulset animum mixtus amore timor.
<evg. tolet. carm. 14.59> Quid faciet ergo uermis, putredo, fauilla,
<evg. tolet. carm. 14.60> Si Christi faciem corda beata pauent?
<evg. tolet. carm. 14.61> Oppressi, rapui, nudaui, crimina finxi,
<evg. tolet. carm. 14.62> Pauperis ad uocem mens mea surda fuit,
<evg. tolet. carm. 14.63> Corrupi proprium lasciuo uulnere corpus:
<evg. tolet. carm. 14.64> Hinc miser, hinc pauidus, hinc tremulentus eo.
<evg. tolet. carm. 14.65> Nulla meas umquam uenia compescuit iras
<evg. tolet. carm. 14.66> Nec sine felle furens nec sine caede fui.
<evg. tolet. carm. 14.67> Inde pauet animus, similes ne perferat ictus
<evg. tolet. carm. 14.68> Aut poena laceret, quae sine fine nocet.
<evg. tolet. carm. 14.69> Nam licet hic modico patrentur tempore probra,
<evg. tolet. carm. 14.70> Longa tamen animam post male flamma cremat.
<evg. tolet. carm. 14.71> Talia dum rite paueo, dum corde tremesco,
<evg. tolet. carm. 14.72> Te te, summe deus, pro pietate peto
<evg. tolet. carm. 14.73>(Te sine nemo ualet peccati tollere labem
<evg. tolet. carm. 14.74> Aut mentem uitiis emaculare suis):
<evg. tolet. carm. 14.75> Dimitte culpam misero, dimitte reatum,
<evg. tolet. carm. 14.76> Effice post lapsum, post mala tanta bonum.
<evg. tolet. carm. 14.77> Parce, precor, animae pulsanti, parce petenti,
<evg. tolet. carm. 14.78> Quae flammas metuit, dum sua facta gemit.
<evg. tolet. carm. 14.79> Gaudia tu sanctis, tu reddis praemia iustis,
<evg. tolet. carm. 14.80> Eugenii miseri sit rogo poena leuis.
<evg. tolet. carm. 14.81> Nosse quicumque cupis aut requiris,
<evg. tolet. carm. 14.82> Quae mei causa fuerit laboris,
<evg. tolet. carm. 14.83> Huius ut uitae mala funerarem,
<evg. tolet. carm. 14.84> Disce benigne.
<evg. tolet. carm. 14.85> Dum quaterdenos simul et nouenos
<evg. tolet. carm. 14.86> Vita non felix agitaret annos
<evg. tolet. carm. 14.87> Dumque me pigra peteret senectus
<evg. tolet. carm. 14.88> Praepete cursu,
<evg. tolet. carm. 14.89> Accidit lasso grauis aegritudo,
<evg. tolet. carm. 14.90> Quae ferae mortis minitaret ictum
<evg. tolet. carm. 14.91> Ac diu fessa cruciaret acri
<evg. tolet. carm. 14.92> Membra dolore.
<evg. tolet. carm. 14.93> Febris incerta terebrabat ossa,
<evg. tolet. carm. 14.94> Languida morbis caro defluebat,
<evg. tolet. carm. 14.95> Nulla quassatum recreabat esca,
<evg. tolet. carm. 14.96> Potio nulla.
<evg. tolet. carm. 14.97> Tanta me crebro mala dum ferirent,
<evg. tolet. carm. 14.98> Mortis horrendae trepidus pauore
<evg. tolet. carm. 14.99> Labilem cursum fugientis aeui
<evg. tolet. carm. 14.100> Carmine planxi.
<evg. tolet. carm. 15.1> Nulla bona grataque senilis deuehit aetas,
<evg. tolet. carm. 15.2> Sed dura generat diraque cuncta parat.
<evg. tolet. carm. 15.3> Hoc solum praestat miseram tetigisse senectam,
<evg. tolet. carm. 15.4> Quod luxum carnis iam caro fessa cauet.
<evg. tolet. carm. 16.1> Excipe, Christe potens, discretam corpore menteM,
<evg. tolet. carm. 16.2> Vt possim picei poenam uitare barathrI.
<evg. tolet. carm. 16.3> Grandis inest culpa, sed tu pietate redundaS.
<evg. tolet. carm. 16.4> Elue probra, pater, et uitae crimina tollE,
<evg. tolet. carm. 16.5> Non sim pro meritis sanctorum coetibus exuL,
<evg. tolet. carm. 16.6> Iudice te prosit sanctum uidisse tribunaL.
<evg. tolet. carm. 16.7> Vis, lector, uno qui sim dinoscere uersV,
<evg. tolet. carm. 16.8> Signa priora lege, mox ultima nosse ualebiS.
<evg. tolet. carm. 17.1> Mole culparum grauiter onustus,
<evg. tolet. carm. 17.2> Crimine summus, uitiis abundans,
<evg. tolet. carm. 17.3> Quem bona nusquam recoles amasse,
<evg. tolet. carm. 17.4> Occubat istic.
<evg. tolet. carm. 17.5> Vixit horrendo madidus tepore,
<evg. tolet. carm. 17.6> Tardus ad sanctum, celer ad malignum,
<evg. tolet. carm. 17.7> Ore, non corde monachi retentans
<evg. tolet. carm. 17.8> Religionem.
<evg. tolet. carm. 17.9> Imprecor inde tumulatus ipse:
<evg. tolet. carm. 17.10> Propter has culpas dominum precare
<evg. tolet. carm. 17.11> Quisque funesto relegis amarum
<evg. tolet. carm. 17.12> Carmine threnum.
<evg. tolet. carm. 18.1> Qui me de nihilo formasti, conditor alme,
<evg. tolet. carm. 18.2> Tu pius in tumulo, tu mea membra foue.
<evg. tolet. carm. 18.3> En cinis ad cinerem redii uitamque peregi,
<evg. tolet. carm. 18.4> Sed putres cineres tu reparare uales.
<evg. tolet. carm. 18.5> Ascendat, o Christe potens, post fata peracta
<evg. tolet. carm. 18.6> Eugenius dextram laetus ad astra uiam.
<evg. tolet. carm. 19.1> Spes mihi summa, deus, quod functus morte resurgo
<evg. tolet. carm. 19.2> Nec iam post tumulum sic moriturus ero.
<evg. tolet. carm. 19.3> Sed quia mortalis numquam sine crimine uixi,
<evg. tolet. carm. 19.4> Eugenii miseri tu miserere pie.
<evg. tolet. carm. 21.1> Compesce lacrimas, subduc suspiria lector,
<evg. tolet. carm. 21.2> Non iacet in tumulo res lacrimanda nimis.
<evg. tolet. carm. 21.3> Hic raptus recubat felici sorte sacerdos,
<evg. tolet. carm. 21.4> Quem laetum caelis intulit alma fides,
<evg. tolet. carm. 21.5> Nomine baptistam referens et mente Iohannem,
<evg. tolet. carm. 21.6> Doctrina pollens, uirginitate nitens,
<evg. tolet. carm. 21.7> Corde pius, uultu placidus et mente benignus,
<evg. tolet. carm. 21.8> Prudenter simplex, simpliciter sapiens.
<evg. tolet. carm. 21.9> Omnibus in studiis tantum celebratus habetur,
<evg. tolet. carm. 21.10> Cedat ut ingenio Graecia docta suo.
<evg. tolet. carm. 21.11> Non uerbo aut facto(==FACTO_) hic quemquam laesit iniquo
<evg. tolet. carm. 21.12> Cum bonitate pius, cum pietate bonus.
<evg. tolet. carm. 21.13> Non sibi multiplices auri congessit aceruos,
<evg. tolet. carm. 21.14> Sed praestans miseris largus ubique fuit
<evg. tolet. carm. 21.15> Et breuis immodicum tenuit sic corpore mundum,
<evg. tolet. carm. 21.16> Vt semper animo cerneret ille deum.
<evg. tolet. carm. 21.17> Nobilis hunc genuit clara de matre sacerdos
<evg. tolet. carm. 21.18> Factis egregius, nomine Gregorius.
<evg. tolet. carm. 21.19> Bissenis praesul primatum gessit in annis
<evg. tolet. carm. 21.20> Mercedem sanctis accumulans meritis.
<evg. tolet. carm. 21.21> Hic decimum reuoluit(==RE+VOLVI-T) agens in tempora lustrum,
<evg. tolet. carm. 21.22> Mox animum caelo, membra dedit tumulo.
<evg. tolet. carm. 21.23> Iura sacerdotii germano liquit amato,
<evg. tolet. carm. 21.24> Qui uiuo gratum detulit obsequium.
<evg. tolet. carm. 21.25> Cuius et impensis tumulus constructus habetur;
<evg. tolet. carm. 21.26> Persoluit uotum ille libens merito.
<evg. tolet. carm. 21.27> Ast ego te, sancte, quaeso, largire precanti,
<evg. tolet. carm. 21.28> Semper ut Eugenii sis memor heu miseri.
<evg. tolet. carm. 21.29> Digna tuis meritis non noui pangere uota:
<evg. tolet. carm. 21.30> Sint peto quae cecini digna tua uenia.
<evg. tolet. carm. 22.1> Incipe luctificos anima perculsa dolore
<evg. tolet. carm. 22.2> Et gemibunda tuos concine maesta modos.
<evg. tolet. carm. 22.3> Concute singultu pectus, dio funus amarum
<evg. tolet. carm. 22.4> Et salso geminas perlue rore genas.
<evg. tolet. carm. 22.5> Non hic terrena deflentur carmine damna,
<evg. tolet. carm. 22.6> Non caro, non sanguis, non periturus amor;
<evg. tolet. carm. 22.7> Plangitur en pietas probitas prudentia sancta
<evg. tolet. carm. 22.8> Et pudor et grauitas et bona cuncta simul.
<evg. tolet. carm. 22.9> Omnibus his opibus quondam Basilla referta
<evg. tolet. carm. 22.10> Transiit e mundo, uiuat ut ipsa deo.
<evg. tolet. carm. 22.11> Quis, Basilla, tua condigne promere gesta
<evg. tolet. carm. 22.12> Virtutesque tuas enumerare queat?
<evg. tolet. carm. 22.13> Tu priuata uiro primaeuo flore iuuentae
<evg. tolet. carm. 22.14> Ad Christum celeri religione uenis.
<evg. tolet. carm. 22.15> M..................................
<evg. tolet. carm. 22.16>........................g..........
<evg. tolet. carm. 22.17> A..................................
<evg. tolet. carm. 22.18>...................................
<evg. tolet. carm. 22.19> N..................................
<evg. tolet. carm. 22.20>.............a..g..................
<evg. tolet. carm. 22.21> N..................................
<evg. tolet. carm. 22.22> V..................................
<evg. tolet. carm. 22.23> Q................................ parauit
<evg. tolet. carm. 22.24>................ hinc ueterana cupit. 
<evg. tolet. carm. 22.25> Nulla tuos umquam superasset femina mores:
<evg. tolet. carm. 22.26> Semper amata bonis, maxima semper eris.
<evg. tolet. carm. 22.27> Auxiliare tuis, nunc te Pomponia quaeso,
<evg. tolet. carm. 22.28> Astris emeritis auxiliare tuis;
<evg. tolet. carm. 22.29> Sit tibi perplacidum, quod te programmate signo,
<evg. tolet. carm. 22.30> Quodque loquor breuiter sit tibi perplacidum.
<evg. tolet. carm. 23.1> Sparge rosas, lector, et lilia candida pone
<evg. tolet. carm. 23.2> Et rite sacrum sic uenerare locum.
<evg. tolet. carm. 23.3> Hic dilecta deo recubans Basilla quiescit,
<evg. tolet. carm. 23.4> Clara parentatu, clarior et merito,
<evg. tolet. carm. 23.5> Virtutum gemmis et morum flore uenusta:
<evg. tolet. carm. 23.6> Hanc imitare uelis, si bonus esse cupis.
<evg. tolet. carm. 25.1> Plangite me cuncti, quos terrae continet orbis,
<evg. tolet. carm. 25.2> Sic uestra propriis probra lauentur aquis,
<evg. tolet. carm. 25.3> Sic Christus uobis dimittat debita clemens,
<evg. tolet. carm. 25.4> Sic pateat summi fulgida porta poli.
<evg. tolet. carm. 25.5> Promite funereum contrito pectore fletum
<evg. tolet. carm. 25.6> Et facite luctum collacrimando pium,
<evg. tolet. carm. 25.7> Suspirate deo, gemitum producite maestum
<evg. tolet. carm. 25.8> Ac pro me misero dicite "parce precor".
<evg. tolet. carm. 25.9> Chindasuinthus ego noxarum semper amicus,
<evg. tolet. carm. 25.10> Patrator scelerum Chindasuinthus ego.
<evg. tolet. carm. 25.11> Impius obscaenus, probrosus turpis iniquus,
<evg. tolet. carm. 25.12> Optima nulla uolens, pessima cuncta ualens
<evg. tolet. carm. 25.13> Quidquid agit qui praua cupit, qui noxia quaerit,
<evg. tolet. carm. 25.14> Omnia commisi, peius et inde fui.
<evg. tolet. carm. 25.15> Nulla fuit culpa, quam non committere uellem,
<evg. tolet. carm. 25.16> Maximus in uitiis et prior ipse fui.
<evg. tolet. carm. 25.17> En cinis hic redii sceptra qui regia gessi:
<evg. tolet. carm. 25.18> Purpura quem texit, iam modo terra premit.
<evg. tolet. carm. 25.19> Non mihi nunc prosunt biblattea tegmina regni,
<evg. tolet. carm. 25.20> Non gemmae uirides, non diadema nitens.
<evg. tolet. carm. 25.21> Non iuuat argentum, non fulgens adiuuat aurum,
<evg. tolet. carm. 25.22> Aulica fulcra nocent nec mihi gaza placet.
<evg. tolet. carm. 25.23> Omnis enim luteae deceptrix gloria uitae
<evg. tolet. carm. 25.24> Et flatus abiit, mox liquefacta perit.
<evg. tolet. carm. 25.25> Felix ille nimis et Christi munere felix,
<evg. tolet. carm. 25.26> Qui terrae fragiles semper abhorret opes.
<evg. tolet. carm. 26.1> Si dare pro morte gemmas licuisset et aurum,
<evg. tolet. carm. 26.2> Nulla mala poterant regum dissoluere uitam.
<evg. tolet. carm. 26.3> Sed quia sors una cuncta mortalia quassat,
<evg. tolet. carm. 26.4> Nec pretium redimit reges nec fletus egentes;
<evg. tolet. carm. 26.5> Hinc ego te, coniux, quia uincere fata nequiui,
<evg. tolet. carm. 26.6> Funere perfunctam sanctis commendo tuendam,
<evg. tolet. carm. 26.7> Vt cum flamma uorax ueniet comburere terras,
<evg. tolet. carm. 26.8> Coetibus ipsorum merito sociata resurgas.
<evg. tolet. carm. 26.9> At nunc cara mihi iam Recciberga ualeto
<evg. tolet. carm. 26.10> Quodque paro feretrum rex Reccesuinthus, amato.
<evg. tolet. carm. 26.11> Coniuge defleta restat edicere summam,
<evg. tolet. carm. 26.12> Qua tenuit uitam, simul et conubia nostra.
<evg. tolet. carm. 26.13> Foedera coniugii septem fere duxit in annis,
<evg. tolet. carm. 26.14> Vndecies binis aeuum cum mensibus octo.
<evg. tolet. carm. 27.1> Quisquis Romulidum fasces clarumque senatum
<evg. tolet. carm. 27.2> Concelebrare cupis, quod uenereris, habes.
<evg. tolet. carm. 27.3> Si tibi bella placent aut te prudentia mulcet,
<evg. tolet. carm. 27.4> Perfer ad hoc tumulum funeris obsequium.
<evg. tolet. carm. 27.5> Nicolaus(==NICOLA-US) ille, perpes quem fama loquetur,
<evg. tolet. carm. 27.6> Cuique reor similem saecula nulla ferent,
<evg. tolet. carm. 27.7> Postquam magnificos gessit ex hoste triumphos,
<evg. tolet. carm. 27.8> Dura sorte necis hic tumulatus inest.
<evg. tolet. carm. 27.9> O felix uita! o mortis sententia dira!
<evg. tolet. carm. 27.10> Sic uixisse placet, sic abiisse dolet.
<evg. tolet. carm. 28.1> Nobilis et magno uirtutum culmine celsE,
<evg. tolet. carm. 28.2> Ingens consiliis et dextrae belliger actV,
<evg. tolet. carm. 28.3> Care mihi genitor et uita carior ipsA,
<evg. tolet. carm. 28.4> Hoc nati pietas offert post funera carmeN,
<evg. tolet. carm. 28.5> Offerre incolumi quod mors infanda uetauiT.
<evg. tolet. carm. 28.6> Lux tibi summa dei necnon et gratia ChristI
<evg. tolet. carm. 28.7> Adsit, perpetuo nec desit temporis usV
<evg. tolet. carm. 28.8> Omnipotensque tuis non reddat debita culpiS.
<evg. tolet. carm. 29.1> Ecce patet aditus(==A-DI-TU-S) et sacri ianua templi,
<evg. tolet. carm. 29.2> Reddite uota deo, ecce patet aditus.
<evg. tolet. carm. 29.3> Hanc in honore dei supplex Euantius aulam,
<evg. tolet. carm. 29.4> Sacram fabricans(==FA+BRI+CANS) hanc in honore dei
<evg. tolet. carm. 29.5> Hic patrios cineres praeciso marmore clausi,
<evg. tolet. carm. 29.6> Seruet ut omnipotens hic patrios cineres.
<evg. tolet. carm. 29.7> Nicolae genitor, pro te deuotio summa est,
<evg. tolet. carm. 29.8> Hic tibi fructus erit, Nicolae(==NICOLA_E) genitor.
<evg. tolet. carm. 29.9> Iure mea tua sunt, quo non serente(==SE+RENTE) nec essem,
<evg. tolet. carm. 29.10> Sed qui sum fateor: iure mea tua sunt.
<evg. tolet. carm. 30.1> Sum noctis socia, sum cantus dulcis amica,
<evg. tolet. carm. 30.2> Nomen ab ambiguo sic philomela gero.
<evg. tolet. carm. 31.1> Insomnem philomela trahit dum carmine noctem,
<evg. tolet. carm. 31.2> Nos dormire facit, se uigilare docet.
<evg. tolet. carm. 32.1> Dic, philomela, uelis cur noctem uincere cantu?
<evg. tolet. carm. 32.2>"Ne noceat ouis uis inimica meis".
<evg. tolet. carm. 32.3> Dic, age, num cantu poteris depellere pestem?
<evg. tolet. carm. 32.4>"Aut possim aut nequeam, me uigilare iuuat".
<evg. tolet. carm. 33.1> Vox, philomela, tua cantus edicere cogit,
<evg. tolet. carm. 33.2> Inde tui laudem rustica lingua canit.
<evg. tolet. carm. 33.3> Vox, philomela, tua citharas in carmine uincit
<evg. tolet. carm. 33.4> Et superat miris musica flabra modis.
<evg. tolet. carm. 33.5> Vox, philomela, tua curarum semina pellit,
<evg. tolet. carm. 33.6> Recreat et blandis anxia corda sonis.
<evg. tolet. carm. 33.7> Florea rura colis, herboso caespite gaudes,
<evg. tolet. carm. 33.8> Frondibus arboreis pignera parua foues.
<evg. tolet. carm. 33.9> Cantibus ecce tuis recrepant arbusta canoris,
<evg. tolet. carm. 33.10> Consonat ipsa suis frondea silua comis.
<evg. tolet. carm. 33.11> Iudice me cygnus et garrula cedat hirundo,
<evg. tolet. carm. 33.12> Cedat et illustri psittacus ore tibi.
<evg. tolet. carm. 33.13> Nulla tuos umquam cantus imitabitur ales,
<evg. tolet. carm. 33.14> Murmure namque tuo dulcia mella fluunt.
<evg. tolet. carm. 33.15> Dic ergo tremulos lingua uibrante susurros
<evg. tolet. carm. 33.16> Et suaui liquidum gutture pange melos.
<evg. tolet. carm. 33.17> Porrige dulcisonas attentis auribus escas;
<evg. tolet. carm. 33.18> Nolo tacere uelis, nolo tacere uelis.
<evg. tolet. carm. 33.19> Gloria summa tibi, laus et benedictio, Christe,
<evg. tolet. carm. 33.20> Qui praestas famulis haec bona grata tuis.
<evg. tolet. carm. 34.1> En per frondisonas herbosi caespitis ulmos
<evg. tolet. carm. 34.2> Concentu pariles dulce queruntur aues:
<evg. tolet. carm. 34.3> Hic fessa gelidis tradamus corpora flabris
<evg. tolet. carm. 34.4> Promentes uerbis carmina dulcifluis.
<evg. tolet. carm. 35.1> Non sensus, lector, quaeso, non uerba requiras,
<evg. tolet. carm. 35.2> Scribere nam uersus impulit ecce dolor.
<evg. tolet. carm. 35.3> Christe, foue segnis torpentia carmina linguae,
<evg. tolet. carm. 35.4> Vt possim questus ipse referre meos.
<evg. tolet. carm. 35.5> Da guttas oculis, posco, da uerba querellis,
<evg. tolet. carm. 35.6> Nam flere requies, gaudia poena mihi.
<evg. tolet. carm. 35.7> Iunctus eram nimium dilecto mente sodali,
<evg. tolet. carm. 35.8> Cuius ab affectu carmina maesta canunt.
<evg. tolet. carm. 35.9> Non sic Euryalum Nisus dilexit amatum,
<evg. tolet. carm. 35.10> Nectebat ut nos pax in amore deus.
<evg. tolet. carm. 35.11> Concordes animos soluens discordia carpsit
<evg. tolet. carm. 35.12> Et cessit duris pax tenuata dolis.
<evg. tolet. carm. 35.13> Vt turtur solus percusso compare plango
<evg. tolet. carm. 35.14> Et frustra lacrimas penso perire meas.
<evg. tolet. carm. 35.15> Labor, io cari, labor, succurrite fratri,
<evg. tolet. carm. 35.16> Praebete socio cum pietate manum.
<evg. tolet. carm. 35.17> Pelle, precor, penitus pungentia iurgia, Christe,
<evg. tolet. carm. 35.18> Vt possim sacris laetus adesse tuis.
<evg. tolet. carm. 36.1> Gaudia praepetibus concurrunt undique uotis
<evg. tolet. carm. 36.2> Et gestit animum pax recreare meum.
<evg. tolet. carm. 36.3> Viuescunt sensus bello liteque repressi
<evg. tolet. carm. 36.4> Et uenit ad primum mens lacerata modum.
<evg. tolet. carm. 36.5> Crescit amore salus: procul, o, procul este dolores,
<evg. tolet. carm. 36.6> Nam iussit refugos iam stabilire deus.
<evg. tolet. carm. 36.7> At tu, peruerse daemon et pestifer anguis,
<evg. tolet. carm. 36.8> Nil prodesse tibi nunc, periture, dole.
<evg. tolet. carm. 36.9> Non tua praeda sumus, quamuis pia pectora rixis
<evg. tolet. carm. 36.10> Punxeris ad modicum, non tua praeda sumus.
<evg. tolet. carm. 36.11> Sic semper rapidis uanescas tabidus auris
<evg. tolet. carm. 36.12> Et nos in Christo sic tueatur amor.
<evg. tolet. carm. 37.1> Primus in orbe dies lucis primordia sumpsit,
<evg. tolet. carm. 37.2> Alter splendifluis caelum firmauit in oris,
<evg. tolet. carm. 37.3> Tertius undiuagum mare dat cum germine terrae,
<evg. tolet. carm. 37.4> Quartus habet Phoebum lunamque et sidera caeli,
<evg. tolet. carm. 37.5> Quintus plumigeras uolucres piscesque natantes,
<evg. tolet. carm. 37.6> Sextus quadrupedes, reptans hominesque sagaces,
<evg. tolet. carm. 37.7> Septimus est domino requies his rite peractis.
<evg. tolet. carm. 38.1> Prima plaga Aegypti lymphas in sanguine uertit,
<evg. tolet. carm. 38.2> Altera ranarum crepitus tabemque creauit,
<evg. tolet. carm. 38.3> Tertia mordaces culices de puluere mouit,
<evg. tolet. carm. 38.4> Quarta dedit muscas ictu sonituque pauendas,
<evg. tolet. carm. 38.5> Quinta quoque morte damnat animantia cuncta,
<evg. tolet. carm. 38.6> Sexta putrescenti uesicas uulnere patrat,
<evg. tolet. carm. 38.7> Septima fulmineum murmur cum grandine uibrat,
<evg. tolet. carm. 38.8> Octaua frugi nocuas frondique locustas(==LO-CUSTAS),
<evg. tolet. carm. 38.9> Nona parat piceas tactu palpante tenebras
<evg. tolet. carm. 38.10> Vltimaque decima prolis primordia truncat.
<evg. tolet. carm. 39.1> Moyses primus Hebraeas exarauit litteras,
<evg. tolet. carm. 39.2> Mente Phoenices sagaci condiderunt Atticas;
<evg. tolet. carm. 39.3> Quas Latini scriptitamus, edidit Nicostrata,
<evg. tolet. carm. 39.4> Abraam Syras et idem repperit Chaldaicas;
<evg. tolet. carm. 39.5> Isis arte non minori protulit Aegyptias,
<evg. tolet. carm. 39.6> Gulfila prompsit Getarum quas uidemus ultimas.
<evg. tolet. carm. 41.1> Dissona uox hominis rugitum signat aselli
<evg. tolet. carm. 41.2> Grunnitumque suis et raucae murmura mulae;
<evg. tolet. carm. 41.3> Quod bos mugitu fingit blateratque camelus
<evg. tolet. carm. 41.4> Quodque lupus ululat uel quod uulpecula gannit,
<evg. tolet. carm. 41.5> Quod pardus felit, quod raccat pessima tigris,
<evg. tolet. carm. 41.6> Quod gratit catulus, quod miccit saetiger hircus,
<evg. tolet. carm. 41.7> Absona cuncta sonat et dulcia nulla repingit
<evg. tolet. carm. 41.8> Estque feris socia, non nostrae uocis amica.
<evg. tolet. carm. 41.9> Desine iam talis incassum pandere labra,
<evg. tolet. carm. 41.10> Desine iam frustra pulmonum rumpere fibras,
<evg. tolet. carm. 41.11> Desine postremo miserum discerpere guttur:
<evg. tolet. carm. 41.12> Non deus hoc recipit, quod homuncio sanus abhorret.
<evg. tolet. carm. 42.1> Haec sunt ambigena, quae nuptu dispare constant:
<evg. tolet. carm. 42.2> Burdonem sonipes generat commixtus asellae,
<evg. tolet. carm. 42.3> Mulus ab Arcadicis et equina matre creatur,
<evg. tolet. carm. 42.4> Tityrus ex ouibus oritur hircoque parente,
<evg. tolet. carm. 42.5> Musmonem capra uerueno semine gignit,
<evg. tolet. carm. 42.6> Apris atque sue saetosus nascitur ibris,
<evg. tolet. carm. 42.7> At lupus et catula formant coeundo lyciscam.
<evg. tolet. carm. 43.1> Partibus his constat humanae machina carnis,
<evg. tolet. carm. 43.2> Sed multipliciter quae numerentur habes:
<evg. tolet. carm. 43.3> Portio prima caput, collum ac brachia, truncus,
<evg. tolet. carm. 43.4> Intera, sensus iners, femora(==FE+MO-RA-), crura, pedes.
<evg. tolet. carm. 44.1> Vnica sum Phoenix immensi temporis ales;
<evg. tolet. carm. 44.2> Cum uolo, tunc morior et uitam morte resumo.
<evg. tolet. carm. 45.1> Alcyon hibernum cum ponit litore nidum,
<evg. tolet. carm. 45.2> Spumea fluctiuagi frangitur unda sali.
<evg. tolet. carm. 45.3> Duc ergo celerem festinus nauita puppem:
<evg. tolet. carm. 45.4> Bis septem soles aequora tuta tenent.
<evg. tolet. carm. 46.1> Arboreas exosa comas et rura relinquens
<evg. tolet. carm. 46.2> Vestrae tecta domus hospes hirundo colo.
<evg. tolet. carm. 46.3> Parce, precor, nostros dente contingere natos,
<evg. tolet. carm. 46.4> Est namque facinus hospita membra cibus.
<evg. tolet. carm. 47.1> Vtile coniugibus exemplum praebeo turtur:
<evg. tolet. carm. 47.2> Non repeto thalamum nec coniunx casta maritum.
<evg. tolet. carm. 48.1> Fulgida pinna facit illustrem tegmine pauum;
<evg. tolet. carm. 48.2> Aurea pluma nitet. sed caro dura manet.
<evg. tolet. carm. 49.1> Psittacus et coruus, cornix et garrula pica,
<evg. tolet. carm. 49.2> Graculus et sturni uerba referre solent.
<evg. tolet. carm. 50.1> Vitans plumigeras infelix bubo cateruas
<evg. tolet. carm. 50.2> Carmine fatali funera dira canit.
<evg. tolet. carm. 51.1> Paruulus echenais(==ECHE-NA-I+S) ingentem pondere nauem
<evg. tolet. carm. 51.2> Fluctibus in mediis ore tenere ualet.
<evg. tolet. carm. 52.1> Stellio guttatus nomen de corpore sumpsit
<evg. tolet. carm. 52.2> Stellata maculis languida membra trahens.
<evg. tolet. carm. 53.1> Auditus, uisus, gustus, olfactio, tactus
<evg. tolet. carm. 53.2> Aure, oculis, ore, nare, cute corporis extant.
<evg. tolet. carm. 54.1> Ver gignit flores, pinguescit messibus aestas,
<evg. tolet. carm. 54.2> Autumnus uuas, bruma succidit oliuas.
<evg. tolet. carm. 55.1> Mane rubens caelum uenturos nuntiat imbres,
<evg. tolet. carm. 55.2> Vespere puniceum signat consurgere uentum.
<evg. tolet. carm. 56.1> Cum terras nebulae pressant, lux clara propinquat;
<evg. tolet. carm. 56.2> Aethera cum densant, imbribus arua rigant.
<evg. tolet. carm. 57.1> Frigore constrictae pendent ut uellera lymphae
<evg. tolet. carm. 57.2> Et stat fixa loco cursilis unda gelu.
<evg. tolet. carm. 58.1> Quae res progenerat quo demum gignitur ipsa?
<evg. tolet. carm. 58.2> Vnda gelu generat, gignitur unda gelu.
<evg. tolet. carm. 59.1> Sum leuis et lenis piceo nigrore gagates;
<evg. tolet. carm. 59.2> Ardeo tinctus aqua, restingor tinctus oliuo.
<evg. tolet. carm. 60.1> Magnes ferricolor ferrum suspendere nouit:
<evg. tolet. carm. 60.2> Sit praesens adamans, quod tenet ille, cadit.
<evg. tolet. carm. 61.1> Asbestos, calido si sit succensus ab igne,
<evg. tolet. carm. 61.2> Nec ualet extingui nec sua flamma perit.
<evg. tolet. carm. 62.1> Praedurus adamans ferrum non suscipit omne;
<evg. tolet. carm. 62.2> Hircino tactus sanguine mollis erit.
<evg. tolet. carm. 63.1> Vt Phoebus specular intrans corrumpere nescit,
<evg. tolet. carm. 63.2> Sic Christum generans uirgo Maria manet.
<evg. tolet. carm. 64.1> Pulchra cute, carne dulcis et acerba medullis
<evg. tolet. carm. 65.1> Candida conspicuum produxit massa catinum,
<evg. tolet. carm. 65.2> Quo parce nitidus transit in ora cibus.
<evg. tolet. carm. 66.1> Congrua pulmentis introrsus grana geruntur
<evg. tolet. carm. 66.2> Concreta lymphis aut nutrita montibus.
<evg. tolet. carm. 67.1> Officii nostri uincire est tegmina morsu,
<evg. tolet. carm. 67.2> Vt tensa pulcros palla premat umeros.
<evg. tolet. carm. 68.1> Cum sim parua nimis, ingentia pondera porto,
<evg. tolet. carm. 68.2> Nititur et fabricae me super omnis onus.
<evg. tolet. carm. 69.1> Regius hic lectus auro rutilante coruscans
<evg. tolet. carm. 69.2> Vertice tantundem uibrantia fulcra gerebat;
<evg. tolet. carm. 69.3> Nam pars magna sui fusca mutilaque manebat,
<evg. tolet. carm. 69.4> Multa quoque raptim minuit audacia furax.
<evg. tolet. carm. 69.5> Sed cuncta reparans, rex Reccesuinthe, reformas,
<evg. tolet. carm. 69.6> Quae laetus habeas et longo tempore cernas.
<evg. tolet. carm. 70.1> O IO- uersiculos nexos quia despicis -HANNES,
<evg. tolet. carm. 70.2> Excipe DI- sollers si nosti iungere -VISOS.
<evg. tolet. carm. 70.3> Cerne CA- pascentes dumoso in litore -MELOS,
<evg. tolet. carm. 70.4> Et POR- triticea uerrentes germina -CELLOS.
<evg. tolet. carm. 70.5> AR- sitibunda petunt lympharum pocula -MENTA
<evg. tolet. carm. 70.6> Atque BV- glandiferae recubant sub tegmine -BVLCI.
<evg. tolet. carm. 70.7> Nunc PAS- lanigeras ducunt ad pascua -TORES
<evg. tolet. carm. 70.8> Et FE- consumunt fraudantes munera -TVRAE.
<evg. tolet. carm. 70.9> PRO- tibi ut nostro ueniat ex carmine -FECTVS,
<evg. tolet. carm. 70.10> Instar Lucili cogor disrumpere uersus.
<evg. tolet. carm. 71.1> Arula sex rebus semper candescit: asello,
<evg. tolet. carm. 71.2> Ignibus et lignis cum forcipe folle, batillo.
<evg. tolet. carm. 72.1> Suspice, si rutilis refulgent(==RE+FULGENT) aethera flammis.
<evg. tolet. carm. 72.2> Lucida lucifluis perlucent sidera signis.
<evg. tolet. carm. 72.3> Ignea nimbiuoma compressit nubila palla.
<evg. tolet. carm. 72.4> Pars caeli claret stellis, pars pallet ab umbris.
<evg. tolet. carm. 73.1> Circius aestiuo, uulturnus frigore gratus;
<evg. tolet. carm. 73.2> Circius aestiuos compescit flamine morbos.
<evg. tolet. carm. 74.1> Viuas innumero saeclorum tramite, rector,
<evg. tolet. carm. 74.2> Effracta uobis aemula colla premens;
<evg. tolet. carm. 74.3> Sis regno felix et pacis munere pollens,
<evg. tolet. carm. 74.4> Sis pietatis amans iustitiaeque tenax.
<evg. tolet. carm. 75.1> Omnibus effectis, quae poscit cura lauacri,
<evg. tolet. carm. 75.2> Praetende membris lintea clara tuis.
<evg. tolet. carm. 75.3> Vt haec candifico praenitent tegmina cultu,
<evg. tolet. carm. 75.4> Vestrum sic meritum promicet ante deum.
<evg. tolet. carm. 76.1> Omnipotens rerum factor regumque creator,
<evg. tolet. carm. 76.2> Accipe propitius, quae tibi, summe, loquor.
<evg. tolet. carm. 76.3> Porrige uictricem pro sacro principe dextram,
<evg. tolet. carm. 76.4> Quae praestet uotis prospera dona suis.
<evg. tolet. carm. 76.5> Perferat insignes semper ex hoste triumphos
<evg. tolet. carm. 76.6> Nec cedat ullis te comitante malis.
<evg. tolet. carm. 76.7> Sit blandus famulis, sit lenis censor iniquis:
<evg. tolet. carm. 76.8> Sic nobis placeat nec tibi displiceat.
<evg. tolet. carm. 76.9> Vt multa breuiter paruo sermone perorem:
<evg. tolet. carm. 76.10> Sit bona tota gerens et mala nulla gemens
<evg. tolet. carm. 76.11> Te donante, precor, qui regnans trinus et unus
<evg. tolet. carm. 76.12> Texis in aeternum saecula cuncta deus.
<evg. tolet. carm. 77.1> Inclite parentis alme Christe pignus unicum,
<evg. tolet. carm. 77.2> Membra, quae labore fessa nunc repono lectulo,
<evg. tolet. carm. 77.3> Cerne mitis et benignus atque clementissimus;
<evg. tolet. carm. 77.4> Tolle monstra, stringe fibras et soporem tempera,
<evg. tolet. carm. 77.5> Improba ne dum quiete praegrauantur uiscera
<evg. tolet. carm. 77.6> Daemonum fraude maligna sentiant piacula.
<evg. tolet. carm. 78.1> Imperat omnipotens: procul, o procul effuge daemon,
<evg. tolet. carm. 78.2> Ne fraude nostrum possis adire torum.
<evg. tolet. carm. 78.3> Ne somnos turbes nec mortis uincla ministres
<evg. tolet. carm. 78.4> Nec fallas animam sordibus ipse meam.
<evg. tolet. carm. 79.1> Crucis almae fero signum: fuge daemon.
<evg. tolet. carm. 80.1> Qui petit excelsa, debet uitare ruinam;
<evg. tolet. carm. 80.2> In terra recubans non timet unde ruat.
<evg. tolet. carm. 81.1> Frons hominis mentem proprio depromit amictu:
<evg. tolet. carm. 81.2> Qualis uultus erit, talia corda gerit.
<evg. tolet. carm. 82.1> Frigidus in bellis frustra praecingitur armis:
<evg. tolet. carm. 82.2> Nil ualet exterius, defit ubi propria uirtus.
<evg. tolet. carm. 83.1> Ille iubere nefas, ille perhibetur amare,
<evg. tolet. carm. 83.2> Qui prohibere ualet nec prohibere uolet.
<evg. tolet. carm. 84.1> Coniugis et nati uitia uix nosse ualemus
<evg. tolet. carm. 84.2> Quodque domi geritur postremi scire solemus.
<evg. tolet. carm. 85.1> Cum coniux, natus uel seruus peccat alumnus,
<evg. tolet. carm. 85.2> Cantica uulgus habet, nos tamen ista latent.
<evg. tolet. carm. 86.1> Pane suo uiuens, aliena negotia supplens,
<evg. tolet. carm. 86.2> Iste sanus aeger est.
<evg. tolet. carm. 87.1> Carduus et spina cum pastum praebet asello,
<evg. tolet. carm. 87.2> Lactuca labris compar est.
<evg. tolet. carm. 88.1> Ipse manus sibimet immundo stercore foedat
<evg. tolet. carm. 88.2> Qui canem cauda retentat.
<evg. tolet. carm. 89.1> Esca fies(==FI-ES) canibus, fueris si furfure mixtus.
<evg. tolet. carm. 89.2> Detrahit aduersus famam, componit amicus.
<evg. tolet. carm. 89.3> Si barbae sanctum faciunt, nil sanctius hirco.
<evg. tolet. carm. 89.4> Semina nuptura seruorum crimina fingit.
<evg. tolet. carm. 89.5> Verba perdit et saliuam ponderoso incantitans.
<evg. tolet. carm. 89.6> Tortus erit animo, fuerit qui corpore tortus.
<evg. tolet. carm. 89.7> Sat melior uiuens catula quam functa leaena.
<evg. tolet. carm. 89.8> Mendaces faciunt ut uerum falsa putemus.
<evg. tolet. carm. 89.9> Mendax est promissa negans aut reddere tardans.
<evg. tolet. carm. 89.10> Duplex nec bello fortis nec pace fidelis.
<evg. tolet. carm. 90.1> Diuina bonitas ne saeuiat, exerit iram
<evg. tolet. carm. 90.2> Hicque pie cruciat, ne perpetualiter urat.
<evg. tolet. carm. 91.1> Quisque bene loquitur et uita prauus habetur,
<evg. tolet. carm. 91.2> Hunc sua uerba ligant et uox quoque propria damnat.
<evg. tolet. carm. 92.1> Omnia, quae metuunt homines, haec rite cauentur;
<evg. tolet. carm. 92.2> Namque deum metuens post ipsum currit ab ipso.
<evg. tolet. carm. 93.1> Virginitas carnis intacto corpore habetur,
<evg. tolet. carm. 93.2> Virginitas animae fidei integritate tenetur.
<evg. tolet. carm. 94.1> Recta fides sensum pandit, non credere claudit.
<evg. tolet. carm. 95.1> Mors prima pellit animam, secunda(==SE+CUNDA) retentat,
<evg. tolet. carm. 95.2> Vt nolens subeat meritam de corpore poenam.
<evg. tolet. carm. 96.1> Quinque trahit uoluens annorum tempora lustrum,
<evg. tolet. carm. 96.2> Quattuor ex annis numerus finitur Olympi,
<evg. tolet. carm. 96.3> Nam tribus impletis trieterida soluere mos est.
<evg. tolet. carm. 97.1> Sanctorum meritis claro semperque beato
<evg. tolet. carm. 97.2> Hesychio Eugenius uilis et exiguus.
<evg. tolet. carm. 97.3> Accipe conscriptos plebeio carmine uersus,
<evg. tolet. carm. 97.4> Quos dat, dilecte, pagina maesta tibi.
<evg. tolet. carm. 97.5> Cara mihi uestros aduexit epistola questus
<evg. tolet. carm. 97.6> Et me tristifico perculit inde sono.
<evg. tolet. carm. 97.7> Oblitum te namque gemis uilescere nobis
<evg. tolet. carm. 97.8> Inque meo uultum corde perisse tuum.
<evg. tolet. carm. 97.9> Crede meis uerbis, nam fas est credere nobis;
<evg. tolet. carm. 97.10> Credere nempe licet, cum dubitare nocet.
<evg. tolet. carm. 97.11> Testor namque deum, sanctorum nomina testor
<evg. tolet. carm. 97.12> Affectum uestri non tepuisse mihi.
<evg. tolet. carm. 97.13> Ante polus solis ac lunae luce carebit
<evg. tolet. carm. 97.14> Quam sim conspectus immemor ipse tui.
<evg. tolet. carm. 97.15> Ante quoque nostro discedet pectore uita
<evg. tolet. carm. 97.16> Quam uestrae mentis dulcis amicitia.
<evg. tolet. carm. 97.17> Voluent puncta dies, uoluentur mensibus anni:
<evg. tolet. carm. 97.18> Semper in ore meo nomen amorque tuus.
<evg. tolet. carm. 97.19> En quia deprompsit affectum pagina nostrum,
<evg. tolet. carm. 97.20> Dilige me nimium, dilige me nimium.
<evg. tolet. carm. 97.21> Obsequio cordis persoluens iura salutis
<evg. tolet. carm. 97.22> Hinc precor ut miseri sis memor, alme, tui.
<evg. tolet. carm. 97.23> Christus ubique tuis concedat prospera uotis
<evg. tolet. carm. 97.24> Et parcat culpis Christus ubique meis.
<evg. tolet. carm. 98.1> Saepe tuam placide cupio quia nosse salutem,
<evg. tolet. carm. 98.2> Idcirco nostrum percipe laetus "aue".
<evg. tolet. carm. 98.3> Ac ne longifluo grandescat epistula tractu,
<evg. tolet. carm. 98.4> Quod possum breuiter, dulcis amice, "uale".
<evg. tolet. carm. 99.1> Immensas domino laudes gratesque rependi,
<evg. tolet. carm. 99.2> Quod missa incolumem te mihi carta dedit.
<evg. tolet. carm. 99.3> Inde salutigerum deuoto pectore carmen
<evg. tolet. carm. 99.4> Mittimus et caro dicimus ore "uale".
<evg. tolet. carm. 100.1> Multa salus nobis, si sunt tibi dona salutis:
<evg. tolet. carm. 100.2> At tu sospes aue, tu sine fine uale.
<evg. tolet. carm. 101.1> Dura quae gignit et amara cunctis
<evg. tolet. carm. 101.2> Tempus aestiuum, resonare cogor
<evg. tolet. carm. 101.3> Sapphico tristis modulante uersu,
<evg. tolet. carm. 101.4> Omnia passus.
<evg. tolet. carm. 101.5> Nunc polus Phoebi nimio calore
<evg. tolet. carm. 101.6> Aestifer flagrat fluuiosque siccat;
<evg. tolet. carm. 101.7> Intonat tristis iaculansque uibrat
<evg. tolet. carm. 101.8> Fulmina dira.
<evg. tolet. carm. 101.9> Ingruit imber inimicus uuis,
<evg. tolet. carm. 101.10> Flore nam saeuit spoliare uites,
<evg. tolet. carm. 101.11> Spem quoque frugum populat niuosis
<evg. tolet. carm. 101.12> Grando lapillis.
<evg. tolet. carm. 101.13> Nunc sitis ora lacerat anhela;
<evg. tolet. carm. 101.14> Febre tabescunt moribunda membra,
<evg. tolet. carm. 101.15> Corpora sudor madidans acora
<evg. tolet. carm. 101.16> Foetidat unda.
<evg. tolet. carm. 101.17> Bufo nunc turgens et amica siluis
<evg. tolet. carm. 101.18> Vipera laedit gelidusque serpens,
<evg. tolet. carm. 101.19> Scorpius ictu cruciat paratque
<evg. tolet. carm. 101.20> Stellio pestem.
<evg. tolet. carm. 101.21> Musca nunc saeuit piceaque blatta
<evg. tolet. carm. 101.22> Et culex mordax olidusque cimex,
<evg. tolet. carm. 101.23> Suetus et nocte uigilare pulex
<evg. tolet. carm. 101.24> Corpora pungit.
<evg. tolet. carm. 101.25> Tolle tot monstra, deus, imprecanti,
<evg. tolet. carm. 101.26> Pelle langorem, tribue quietem,
<evg. tolet. carm. 101.27> Vt queam gratas placido sopore
<evg. tolet. carm. 101.28> Carpere noctes.
