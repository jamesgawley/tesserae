<pavl. nol. frg. epist. 8 .1> Quare age rumpe moras et uincla tenacia saecli
<pavl. nol. frg. epist. 8 .2> Nec metuas placidi mite iugum domini.
<pavl. nol. frg. epist. 8 .3> Pulchra quidem sed mira uagis praesentia rerum
<pavl. nol. frg. epist. 8 .4> Mentibus, at sapiens non stupet ista animus.
<pavl. nol. frg. epist. 8 .5_5> Nunc te sollicitat uariis malesuada figuris
<pavl. nol. frg. epist. 8 .6> Heu! ualidos etiam uertere Roma potens.
<pavl. nol. frg. epist. 8 .7> Sed tibi, nate, precor, semper pater Augustinus
<pavl. nol. frg. epist. 8 .8> Occurset cunctas urbis ad inlecebras.
<pavl. nol. frg. epist. 8 .9> Illum tanta inter fragilis discrimina uitae
<pavl. nol. frg. epist. 8 .10_10> Aspiciens et habens pectore tutus eris.
<pavl. nol. frg. epist. 8 .11> Hoc tamen et repetens iterumque iterumque monebo,
<pavl. nol. frg. epist. 8 .12> Vt fugias durae lubrica militiae.
<pavl. nol. frg. epist. 8 .13> Blandum nomen honos, mala seruitus, exitus aeger,
<pavl. nol. frg. epist. 8 .14> Quem nunc uelle iuuat, mox uoluisse(==VOLUISSE) piget.
<pavl. nol. frg. epist. 8 .15_15> Scandere celsa iuuat, tremor est descendere celsis.
<pavl. nol. frg. epist. 8 .16> Si titubes, summa peius ab arce cades.
<pavl. nol. frg. epist. 8 .17> Nunc tibi falsa placent bona, nunc rapit omnibus auris
<pavl. nol. frg. epist. 8 .18> Ambitus et uitreo fert caua fama sinu?
<pavl. nol. frg. epist. 8 .19> Ast ubi te magno damnosus cinxerit emptus
<pavl. nol. frg. epist. 8 .20_20> Balteus et sterilis fregerit inde labor,
<pavl. nol. frg. epist. 8 .21> Serus et in cassum spes accusabis inanes
<pavl. nol. frg. epist. 8 .22> Et modo quae nectis rumpere uincla uoles.
<pavl. nol. frg. epist. 8 .23> Tunc reminisceris frustra patris Augustini
<pavl. nol. frg. epist. 8 .24> Contempsisse dolens ueridicos monitus.
<pavl. nol. frg. epist. 8 .25_25> Quare si sapiens et si pius es, puer, audi
<pavl. nol. frg. epist. 8 .26> Et cape uerba patrum consiliumque senum.
<pavl. nol. frg. epist. 8 .27>"Quid retrahis fera colla iugo? mea sarcina leuis,
<pavl. nol. frg. epist. 8 .28> Suaue iugum" Christi est uox pia, crede deo
<pavl. nol. frg. epist. 8 .29> Et caput adde iugis, da mollibus ora capistris
<pavl. nol. frg. epist. 8 .30_30> Demissosque leui subde umeros oneri.
<pavl. nol. frg. epist. 8 .31> Nunc potes hoc, dum liber agis, dum nulla retentant
<pavl. nol. frg. epist. 8 .32> Vincula, nulla tori cura nec altus honor.
<pavl. nol. frg. epist. 8 .33> Haec bona libertas Christo seruire et in ipso
<pavl. nol. frg. epist. 8 .34> Omnibus esse supra. Non dominis hominum,
<pavl. nol. frg. epist. 8 .35_35> Non uitiis seruit(==SERVIT), non regibus ille superbis
<pavl. nol. frg. epist. 8 .36> Tantum qui Christo se dederit domino.
<pavl. nol. frg. epist. 8 .37> Nec tibi nobilitas uideatur libera, quam nunc
<pavl. nol. frg. epist. 8 .38> Sublimen attonita conspicis urbe uehi,
<pavl. nol. frg. epist. 8 .39> Quam cernis tanta sibi libertate uideri,
<pavl. nol. frg. epist. 8 .40_40> Vt dedignetur flectere colla deo.
<pavl. nol. frg. epist. 8 .41> Multis ille miser mortalibus et quoque seruis
<pavl. nol. frg. epist. 8 .42> Seruit(==SERVIT) et ancillas, ut dominentur, emit.
<pavl. nol. frg. epist. 8 .43> Norunt eunuchos et magna palatia passi
<pavl. nol. frg. epist. 8 .44> Et quisquis Romam sponte miser patitur,
<pavl. nol. frg. epist. 8 .45_45> Quanto sudoris pretio damnoque decoris
<pavl. nol. frg. epist. 8 .46> Constet ibi chlamydis, hic honor officii.
<pavl. nol. frg. epist. 8 .47> Nec tamen ipse potens, qui celsior omnibus esse
<pavl. nol. frg. epist. 8 .48> Emerit, ut nulli seruiat, adsequitur.
<pavl. nol. frg. epist. 8 .49> Cum bene se tota dominum iactauerit urbe,
<pavl. nol. frg. epist. 8 .50_50> Seruit(==SERVIT) daemoniis, si simulacra colit.
<pavl. nol. frg. epist. 8 .51> Pro dolor! hos propter remoraris in urbe, Licenti,
<pavl. nol. frg. epist. 8 .52> Et regnum Christi spernis, ut his placeas?
<pavl. nol. frg. epist. 8 .53> Hos uocitas dominos, curua et ceruice salutas,
<pavl. nol. frg. epist. 8 .54> Quos ligni seruos conspicis et lapidis?
<pavl. nol. frg. epist. 8 .55_55> Nomine diuino argentum uenerantur et aurum,
<pavl. nol. frg. epist. 8 .56> Religio est quod amat morbus auaritiae.
<pavl. nol. frg. epist. 8 .57> Imprecor hos ut amet qui non amat Augustinum,
<pavl. nol. frg. epist. 8 .58> Non colat et Christum cui placet hos colere.
<pavl. nol. frg. epist. 8 .59> Inde ait ipse deus dominis non posse duobus
<pavl. nol. frg. epist. 8 .60_60> Seruiri, quoniam mens placet una deo.
<pavl. nol. frg. epist. 8 .61> Vna fides, deus unus et unicus e patre Christus,
<pavl. nol. frg. epist. 8 .62> Haud duplex uni seruitus est domino.
<pavl. nol. frg. epist. 8 .63> Quanta etenim caelo ac terris distantia, tanta est
<pavl. nol. frg. epist. 8 .64> Caesaris et Christi rebus et imperiis.
<pavl. nol. frg. epist. 8 .65_65> Tollere humo, sed nunc dum spiritus hos regit artus,
<pavl. nol. frg. epist. 8 .66> Mente polum penetra, nil mora carnis obest.
<pavl. nol. frg. epist. 8 .67> Corporeis iam nunc morere actibus et bona uitae
<pavl. nol. frg. epist. 8 .68> Caelestis liquido praemeditare animo.
<pavl. nol. frg. epist. 8 .69> Spiritus es, quamquam tenearis corpore, si nunc
<pavl. nol. frg. epist. 8 .70_70> Mente pia uictor carnis opus perimas.
<pavl. nol. frg. epist. 8 .71> Haec tibi, care puer, fido compulsus amore
<pavl. nol. frg. epist. 8 .72> Scripsi; si recipis, suscipiere deo.
<pavl. nol. frg. epist. 8 .73> Crede Augustinum tibi nunc in me geminatum,
<pavl. nol. frg. epist. 8 .74> Sume duos una cum pietate patres.
<pavl. nol. frg. epist. 8 .75_75> Spernimur, abstraheris maiore dolore duobus.
<pavl. nol. frg. epist. 8 .76> Audimur, pignus dulce duobus eris.
<pavl. nol. frg. epist. 8 .77> In te laeta patrum sudauit cura duorum,
<pavl. nol. frg. epist. 8 .78> Et tibi magnus honos laetificasse duos.
<pavl. nol. frg. epist. 8 .79> Sed me Augustino cum copulo, non meritorum
<pavl. nol. frg. epist. 8 .80_80> Iacto parem, solo comparo amore tui.
<pavl. nol. frg. epist. 8 .81> Nam quid ego adfundam rorans tibi paupere riuo?
<pavl. nol. frg. epist. 8 .82> Me praeter gemino flumine prolueris:
<pavl. nol. frg. epist. 8 .83> Frater Alypius est Augustinusque magister,
<pavl. nol. frg. epist. 8 .84> Sanguinis hic consors, hic sator ingenii.
<pavl. nol. frg. epist. 8 .85_85> Tanto fratre uales et praeceptore, Licenti,
<pavl. nol. frg. epist. 8 .86> Et dubitas pennis talibus astra sequi?
<pavl. nol. frg. epist. 8 .87> Quicquid agas - nam te nec speret mundus amicum -
<pavl. nol. frg. epist. 8 .88> Non daberis terrae debita Christo anima.
<pavl. nol. frg. epist. 8 .89> Tu thalamos licet et celsos mediteris honores
<pavl. nol. frg. epist. 8 .90_90> Nunc, olim domino restituere tuo.
<pavl. nol. frg. epist. 8 .91> Credo unum uincent iusti duo peccatorem
<pavl. nol. frg. epist. 8 .92> Et tua fraternae uota preces abigent.
<pavl. nol. frg. epist. 8 .93> Ergo redi qua uoce parens, qua sanguine frater,
<pavl. nol. frg. epist. 8 .94> Ambo sacerdotes te remeare iubent.
<pavl. nol. frg. epist. 8 .95_95> Ad tua te retrahunt, nam nunc aliena petessis;
<pavl. nol. frg. epist. 8 .96> Haec mage, quae retinent regna tui, tua sunt.
<pavl. nol. frg. epist. 8 .97> Haec repete, his inhia; externis ne contere tempus.
<pavl. nol. frg. epist. 8 .98> Si tua nolueris, quisquam aliena dabit?
<pavl. nol. frg. epist. 8 .99> Non eris ipse tuus, missusque per extera longe
<pavl. nol. frg. epist. 8 .100_100> Sensibus heu! proprii pectoris exul ages.
<pavl. nol. frg. epist. 8 .101> Sollicitum satis haec nato cecinisse parentem,
<pavl. nol. frg. epist. 8 .102> Dum tibi quae mihimet uel uolo uel metuo.
<pavl. nol. frg. epist. 8 .103> Haec tibi, si recipis, foret olim pagina uitam;
<pavl. nol. frg. epist. 8 .104> Si renuis, eadem haec pagina testis erit.
<pavl. nol. frg. epist. 8 .105_105> Incolumem mihi te, fili carissime, Christus
<pavl. nol. frg. epist. 8 .106> Annuat et seruum det sibi perpetuo.
<pavl. nol. frg. epist. 8 .107> Viue precor, sed uiue deo; nam uiuere mundo
<pavl. nol. frg. epist. 8 .108> Mortis opus, uiua est uiuere uita deo.

<pavl. nol. frg. epist. 32 1.1> Abluitis quicumque animas et membra lauacris,
<pavl. nol. frg. epist. 32 1.2> Cernite propositas ad bona facta uias.
<pavl. nol. frg. epist. 32 1.3> Astat perfectae Martinus regula uitae,
<pavl. nol. frg. epist. 32 1.4> Paulinus ueniam quo mereare docet.
<pavl. nol. frg. epist. 32 1.5> Hunc peccatores, illum spectate beati;
<pavl. nol. frg. epist. 32 1.6> Exemplar sanctis ille sit, iste reis.
<pavl. nol. frg. epist. 32 2.1> Diues opum Christo, pauper sibi pulchra Seuerus
<pavl. nol. frg. epist. 32 2.2> Culmina sacratis fontibus instituit.
<pavl. nol. frg. epist. 32 2.3> Et quia caelestes aulam condebat in actus,
<pavl. nol. frg. epist. 32 2.4> Qua renouarentur fonte deoque homines,
<pavl. nol. frg. epist. 32 2.5> Digna sacramentis gemina sub imagine pinxit,
<pavl. nol. frg. epist. 32 2.6> Disceret ut uitae dona renatus homo.
<pavl. nol. frg. epist. 32 2.7> Martinum ueneranda uiri testatur imago,
<pavl. nol. frg. epist. 32 2.8> Altera Paulinum forma refert humilem.
<pavl. nol. frg. epist. 32 2.9> Ille fidem exemplis et dictis fortibus armat,
<pavl. nol. frg. epist. 32 2.10> Vt meriti palmas intemerata ferat;
<pavl. nol. frg. epist. 32 2.11> Iste docet fusis redimens sua crimina nummis
<pavl. nol. frg. epist. 32 2.12> Vilior ut sit res quam sua cuique salus.
<pavl. nol. frg. epist. 32 3.1> Hic reparandarum generator fons animarum
<pavl. nol. frg. epist. 32 3.2> Vinum diuino lumine flumen agit.
<pavl. nol. frg. epist. 32 3.3> Sanctus in hunc caelo descendit spiritus amnem
<pavl. nol. frg. epist. 32 3.4> Caelestique sacras fonte maritat aquas;
<pavl. nol. frg. epist. 32 3.5> Concipit unda deum sanctamque liquoribus almis
<pavl. nol. frg. epist. 32 3.6> Edit ab aeterno semine progeniem.
<pavl. nol. frg. epist. 32 3.7> Mira dei pietas: peccator mergitur undis,
<pavl. nol. frg. epist. 32 3.8> Mox eadem emergit iustificatus aqua.
<pavl. nol. frg. epist. 32 3.9> Sic homo et occasu felici functus et ortu
<pavl. nol. frg. epist. 32 3.10> Terrenis moritur, perpetuis oritur.
<pavl. nol. frg. epist. 32 3.11> Culpa perit, sed uita redit; uetus interit Adam,
<pavl. nol. frg. epist. 32 3.12> Et nouus aeternis nascitur imperiis.
<pavl. nol. frg. epist. 32 4.1> Corpore mente fide castissimus incola Christi
<pavl. nol. frg. epist. 32 4.2> Condidit ista deo tecta Seuerus ouans.
<pavl. nol. frg. epist. 32 4.3> Totus et ipse dei templum uiget hospite Christo
<pavl. nol. frg. epist. 32 4.4> Gaudentemque humili corde gerit dominum.
<pavl. nol. frg. epist. 32 4.5> Ecce uelut trino colit unam nomine mentem,
<pavl. nol. frg. epist. 32 4.6> Sic trinum sancta mole sacrauit opus.
<pavl. nol. frg. epist. 32 4.7> Ampla dedit populo geminis fastigia tectis,
<pavl. nol. frg. epist. 32 4.8> Legibus ut sacris congrueret numerus.
<pavl. nol. frg. epist. 32 4.9> Nam qua latorem duo testamenta per unum
<pavl. nol. frg. epist. 32 4.10> Pacta, deum in Christo copulat una fides:
<pavl. nol. frg. epist. 32 4.11> Iste duas inter diuersi culminis aulas
<pavl. nol. frg. epist. 32 4.12> Turrito fontem tegmine constituit,
<pavl. nol. frg. epist. 32 4.13> Laeta nouos geminis ut mater ecclesia(==E-CCLESIA) partus
<pavl. nol. frg. epist. 32 4.14> Excipiat sinibus quos aqua protulerit.
<pavl. nol. frg. epist. 32 4.15> Aula duplex tectis ut ecclesia(==E-CCLESIA) testamentis,
<pavl. nol. frg. epist. 32 4.16> Vna sed ambobus gratia fontis adest.
<pavl. nol. frg. epist. 32 4.17> Lex antiqua nouam firmat, ueterem noua complet;
<pavl. nol. frg. epist. 32 4.18> In ueteri spes est, in nouitate fides.
<pavl. nol. frg. epist. 32 4.19> Sed uetus atque nouum coniungit gratia Christi;
<pavl. nol. frg. epist. 32 4.20> Propterea medio fons datus est spatio.
<pavl. nol. frg. epist. 32 4.21> Inde parens sacro ducit de fonte sacerdos
<pavl. nol. frg. epist. 32 4.22> Infantes niueos corpore corde habitu
<pavl. nol. frg. epist. 32 4.23> Circumdansque rudes festis altaribus agnos
<pavl. nol. frg. epist. 32 4.24> Cruda salutiferis imbuit ora cibis.
<pavl. nol. frg. epist. 32 4.25> Hinc senior sociae congaudet turba cateruae;
<pavl. nol. frg. epist. 32 4.26> Alleluia nouis balat ouile choris.
<pavl. nol. frg. epist. 32 5.1> Presbyter hic situs est meritis et nomine Clarus,
<pavl. nol. frg. epist. 32 5.2> Martino studiis comes et meriti modo consors.
<pavl. nol. frg. epist. 32 5.3> Digna pio domus est altaria, sub quibus artus
<pavl. nol. frg. epist. 32 5.4> Conditur, exanimo; nam spiritus aethere gaudet
<pavl. nol. frg. epist. 32 5.5> Discipulumque pari sociat super astra magistro.
<pavl. nol. frg. epist. 32 6.1> Clare fide, praeclare actu, clarissime fructu,
<pavl. nol. frg. epist. 32 6.2> Qui meritis titulum nominis aequiperas,
<pavl. nol. frg. epist. 32 6.3> Casta tuum digne uelant altaria corpus,
<pavl. nol. frg. epist. 32 6.4> Vt templum Christi contegat ara dei.
<pavl. nol. frg. epist. 32 6.5> Sed quia tu non hac, qua corpus, sede teneris,
<pavl. nol. frg. epist. 32 6.6> Qui meritis superis spiritus inuolitas,
<pavl. nol. frg. epist. 32 6.7> Siue patrum sinibus recubas dominiue sub ara
<pavl. nol. frg. epist. 32 6.8> Conderis aut sacro pasceris in nemore,
<pavl. nol. frg. epist. 32 6.9> Qualibet in regione poli situs aut paradisi,
<pavl. nol. frg. epist. 32 6.10> Clare, sub aeterna pace beatus agis.
<pavl. nol. frg. epist. 32 6.11> Haec peccatorum bonus accipe uota rogantum
<pavl. nol. frg. epist. 32 6.12> Vt sis Paulini Therasiaeque memor.
<pavl. nol. frg. epist. 32 6.13> Dilige mandatos interueniente Seuero
<pavl. nol. frg. epist. 32 6.14> Quos ignorasti corpore sic meritos.
<pavl. nol. frg. epist. 32 6.15> Vnanimi communis amor sit fomes utrisque
<pavl. nol. frg. epist. 32 6.16> Perpetui summo foederis in domino.
<pavl. nol. frg. epist. 32 6.17> Non potes implicitos diuellere; si trahis unum
<pavl. nol. frg. epist. 32 6.18> Vnus adhaerentes qua rapitur rapiet.
<pavl. nol. frg. epist. 32 6.19> Ergo indiuiduos pariter complectere fratres,
<pavl. nol. frg. epist. 32 6.20> Vtque sumus, sic nos dilige participans.
<pavl. nol. frg. epist. 32 6.21> Sic deus acciuit, sic nos Martinus amauit;
<pavl. nol. frg. epist. 32 6.22> Sic et tu pariter, Clare, tuere pares,
<pavl. nol. frg. epist. 32 6.23> Non meritis sed amore pares. tu, sancte, ualebis
<pavl. nol. frg. epist. 32 6.24> Exorare pares et meritis fieri,
<pavl. nol. frg. epist. 32 6.25> Si cum Martino socia pietate labores,
<pavl. nol. frg. epist. 32 6.26> Vt uincant uestrae crimina nostra preces,
<pavl. nol. frg. epist. 32 6.27> Et simul in uestri ducamur sorte Seueri
<pavl. nol. frg. epist. 32 6.28> Vestraque nos semper protegat ala sinu.
<pavl. nol. frg. epist. 32 7.1> Diuinum ueneranda tegunt altaria foedus
<pavl. nol. frg. epist. 32 7.2> Compositis sacra cum cruce martyribus.
<pavl. nol. frg. epist. 32 7.3> Cuncta salutiferi coeunt martyria(==MARTY+RIA) Christi,
<pavl. nol. frg. epist. 32 7.4> Crux corpus sanguis martyris, ipse deus.
<pavl. nol. frg. epist. 32 7.5> Namque deus semper uobis sua munera seruat;
<pavl. nol. frg. epist. 32 7.6> Atque ubi Christus, ibi spiritus et pater est.
<pavl. nol. frg. epist. 32 7.7> Sic ubi crux, et martyr ibi, quia martyris et crux,
<pavl. nol. frg. epist. 32 7.8> Martyrii sanctis quae pia causa fuit.
<pavl. nol. frg. epist. 32 7.9> Illa cibum uitae mortalibus, illa coronas,
<pavl. nol. frg. epist. 32 7.10> Quae domino famulos participant, peperit.
<pavl. nol. frg. epist. 32 7.11> In cruce fixa caro est, qua pascor; de cruce sanguis
<pavl. nol. frg. epist. 32 7.12> Ille fluit, uitam quo bibo, corda lauo.
<pavl. nol. frg. epist. 32 7.13> Christe, tuo coeant simul haec tua dona Seuero,
<pavl. nol. frg. epist. 32 7.14> Portitor et testis sit crucis iste tuae.
<pavl. nol. frg. epist. 32 7.15> Carne tua uiuat, tuus illi pocula sanguis
<pavl. nol. frg. epist. 32 7.16> Praebeat, in uerbo uiuat agatque tuo.
<pavl. nol. frg. epist. 32 7.17> Quaque tuum socio Martinum adscendere Claro
<pavl. nol. frg. epist. 32 7.18> Vidit, et ipse tuo munere uectus eat.
<pavl. nol. frg. epist. 32 8.1> Pignora sanctorum diuinae gloria mensae
<pavl. nol. frg. epist. 32 8.2> Velat apostolicis edita corporibus,
<pavl. nol. frg. epist. 32 8.3> Spiritus et domini medicis uirtutibus instans
<pavl. nol. frg. epist. 32 8.4> Per documenta sacros uiua probat cineres.
<pavl. nol. frg. epist. 32 8.5> Sic geminata piis adspirat gratia uotis,
<pavl. nol. frg. epist. 32 8.6> Infra martyribus, desuper acta sacris.
<pavl. nol. frg. epist. 32 8.7> Vota sacerdotis uiuentum et commoda paruo
<pavl. nol. frg. epist. 32 8.8> Puluere sanctorum mors pretiosa iuuat.
<pavl. nol. frg. epist. 32 9.1> Pleno coruscat trinitas mysterio:
<pavl. nol. frg. epist. 32 9.2> Stat Christus agno, uox patris caelo tonat
<pavl. nol. frg. epist. 32 9.3> Et per columbam spiritus sanctus fluit.
<pavl. nol. frg. epist. 32 9.4> Crucem corona lucido cingit globo,
<pavl. nol. frg. epist. 32 9.5> Cui coronae sunt corona apostoli,
<pavl. nol. frg. epist. 32 9.6> Quorum figura est in columbarum choro.
<pavl. nol. frg. epist. 32 9.7> Pia trinitatis unitas Christo coit
<pavl. nol. frg. epist. 32 9.8> Habente et ipsa trinitate insignia:
<pavl. nol. frg. epist. 32 9.9> Deum reuelat uox paterna et spiritus,
<pavl. nol. frg. epist. 32 9.10> Sanctam fatentur crux et agnus uictimam,
<pavl. nol. frg. epist. 32 9.11> Regnum et triumphum purpura et palma indicant.
<pavl. nol. frg. epist. 32 9.12> Petram superstat ipse petra ecclesiae,
<pavl. nol. frg. epist. 32 9.13> De qua sonori quattuor fontes meant,
<pavl. nol. frg. epist. 32 9.14> Euangelistae uiua Christi flumina.
<pavl. nol. frg. epist. 32 10.1> Hic pietas, hic alma fides, hic gloria Christi
<pavl. nol. frg. epist. 32 10.2> Hic est martyribus crux sociata suis.
<pavl. nol. frg. epist. 32 10.3> Nam crucis e ligno magnum breuis hastula pignus
<pavl. nol. frg. epist. 32 10.4> Totaque in exiguo segmine uis crucis est.
<pavl. nol. frg. epist. 32 10.5> Hoc Melani sanctae delatum munere Nolam,
<pavl. nol. frg. epist. 32 10.6> Summum Hierosolymae uenit ab urbe bonum.
<pavl. nol. frg. epist. 32 10.7> Sancta deo geminum uelant altaria honorem,
<pavl. nol. frg. epist. 32 10.8> Cum cruce apostolicos quae sociant cineres.
<pavl. nol. frg. epist. 32 10.9> Quam bene iunguntur lino crucis ossa piorum,
<pavl. nol. frg. epist. 32 10.10> Pro cruce ut occisis in cruce sit requies!
<pavl. nol. frg. epist. 32 11.1> Pax tibi sit, quicumque dei penetralia Christi
<pavl. nol. frg. epist. 32 11.2> Pectore pacifico candidus ingrederis.
<pavl. nol. frg. epist. 32 12.1> Cerne coronatam domini super atria Christi
<pavl. nol. frg. epist. 32 12.2> Stare crucem duro spondentem celsa labori
<pavl. nol. frg. epist. 32 12.3> Praemia; tolle crucem, qui uis auferre coronam.
<pavl. nol. frg. epist. 32 13.1> Caelestes intrate uias per amoena uirecta,
<pavl. nol. frg. epist. 32 13.2> Christicola; et laetis decet huc ingressus ab hortis,
<pavl. nol. frg. epist. 32 13.3> Vnde sacrum meritis datur exitus in paradisum.
<pavl. nol. frg. epist. 32 14.1> Quisque domo domini perfectis ordine uotis
<pavl. nol. frg. epist. 32 14.2> Egrederis, remea corpore, corde mane.
<pavl. nol. frg. epist. 32 15.1> Alma domus triplici patet ingredientibus arcu
<pavl. nol. frg. epist. 32 15.2> Testaturque piam ianua trina fidem.
<pavl. nol. frg. epist. 32 16.1> Ardua floriferae crux cingitur orbe coronae
<pavl. nol. frg. epist. 32 16.2> Et domini fuso tincta cruore rubet.
<pavl. nol. frg. epist. 32 16.3> Quaeque super signum resident caeleste columbae
<pavl. nol. frg. epist. 32 16.4> Simplicibus produnt regna patere dei.
<pavl. nol. frg. epist. 32 17.1> Hac cruce nos mundo et nobis interfice mundum
<pavl. nol. frg. epist. 32 17.2> Interite culpae uiuificans animas.
<pavl. nol. frg. epist. 32 17.3> Nos quoque perficies placitas tibi, Christe, columbas,
<pavl. nol. frg. epist. 32 17.4> Si uigeat puris pax tua pectoribus.
<pavl. nol. frg. epist. 32 18.1> Vt medium ualli, pax nostra, resoluit Iesus(==IESUS)
<pavl. nol. frg. epist. 32 18.2> Et cruce discidium perimens duo fecit in unum,
<pavl. nol. frg. epist. 32 18.3> Sic noua destructo ueteris discrimine tecti
<pavl. nol. frg. epist. 32 18.4> Culmina conspicimus portarum foedere iungi.
<pavl. nol. frg. epist. 32 18.5> Sancta nitens famulis interluit atria lymphis
<pavl. nol. frg. epist. 32 18.6> Cantharus intrantumque manus lauat amne ministro.
<pavl. nol. frg. epist. 32 18.7> Plebs gemina Christum Felicis adorat in aula,
<pavl. nol. frg. epist. 32 18.8> Paulus apostolico quam temperat ore sacerdos.
<pavl. nol. frg. epist. 32 19.1> Attonitis noua lux oculis aperitur, et uno
<pavl. nol. frg. epist. 32 19.2> Limine consistens geminas simul adspicit aulas
<pavl. nol. frg. epist. 32 20.1> Ter geminis geminae patuerunt arcubus aulae,
<pavl. nol. frg. epist. 32 20.2> Miranturque suos per mutua limina cultus.
<pavl. nol. frg. epist. 32 21.1> Quos deuota fides densis celebrare beatum
<pavl. nol. frg. epist. 32 21.2> Felicem populis diuerso suadet ab ore,
<pavl. nol. frg. epist. 32 21.3> Per triplices aditus laxos infundite coetus
<pavl. nol. frg. epist. 32 21.4> Atria quamlibet innumeris spatiosa patebunt,
<pavl. nol. frg. epist. 32 21.5> Quae sociata sibi per apertos comminus arcus
<pavl. nol. frg. epist. 32 21.6> Paulus in aeternos antistes dedicat usus.
<pavl. nol. frg. epist. 32 22.1> Antiqua digresse sacri Felicis ab aula,
<pavl. nol. frg. epist. 32 22.2> In noua Felicis culmina transgredere.
<pavl. nol. frg. epist. 32 23.1> Vna fides trino sub nomine quae colit unum
<pavl. nol. frg. epist. 32 23.2> Vnanimes trino suscipit introitu.
<pavl. nol. frg. epist. 32 24.1> Hic locus est, ueneranda penus qua conditur et qua
<pavl. nol. frg. epist. 32 24.2> Promitur alma sacri pompa ministerii.
<pavl. nol. frg. epist. 32 25.1> Si quem sancta tenet meditanda in lege uoluntas,
<pavl. nol. frg. epist. 32 25.2> Hic poterit residens sacris intendere libris.
<pavl. nol. frg. epist. 32 26.1> Sanctorum labor et merces sibi rite cohaerent,
<pavl. nol. frg. epist. 32 26.2> Ardua crux pretiumque crucis sublime, corona.
<pavl. nol. frg. epist. 32 26.3> Ipse deus, nobis princeps crucis atque coronae,
<pavl. nol. frg. epist. 32 26.4> Inter floriferi caeleste nemus paradisi
<pavl. nol. frg. epist. 32 26.5> Sub cruce sanguinea niueo stat Christus in agno,
<pavl. nol. frg. epist. 32 26.6> Agnus ut innocua iniusto datus hostia leto,
<pavl. nol. frg. epist. 32 26.7> Alite quem placida sanctus perfundit hiantem
<pavl. nol. frg. epist. 32 26.8> Spiritus et rutila genitor de nube coronat.
<pavl. nol. frg. epist. 32 26.9> Et quia praecelsa quasi iudex rupe superstat,
<pavl. nol. frg. epist. 32 26.10> Bis geminae pecudis discors agnis genus haedi
<pavl. nol. frg. epist. 32 26.11> Circumstant solium; laeuos auertitur haedos
<pavl. nol. frg. epist. 32 26.12> Pastor et emeritos dextra complectitur agnos.
<pavl. nol. frg. epist. 32 27.1> Ecce sub accensis altaribus ossa piorum
<pavl. nol. frg. epist. 32 27.2> Regia purpureo marmore crusta tegit.
<pavl. nol. frg. epist. 32 27.3> Hic et apostolicas praesentat gratia uires
<pavl. nol. frg. epist. 32 27.4> Magnis in paruo puluere pignoribus.
<pavl. nol. frg. epist. 32 27.5> Hic pater Andreas et magno nomine Lucas
<pavl. nol. frg. epist. 32 27.6> Martyr et illustris sanguine Nazarius;
<pavl. nol. frg. epist. 32 27.7> Quosque suo deus Ambrosio post longa reuelat
<pavl. nol. frg. epist. 32 27.8> Saecula, Protasium cum pare Geruasio.
<pavl. nol. frg. epist. 32 27.9> Hic simul una pium complectitur arcula coetum
<pavl. nol. frg. epist. 32 27.10> Et capit exiguo nomina tanta sinu.
