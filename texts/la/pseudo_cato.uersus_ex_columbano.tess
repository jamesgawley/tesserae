<ps. cato uers. 1.1> Corporis exsuperat uires prudentia mentis.
<ps. cato uers. 1.2> Ne tua paeniteat caueas uictoria temet.
<ps. cato uers. 1.3> Vir bonus esse nequit nisi qui siet omnibus aequus.
<ps. cato uers. 1.4> Non tu quaeso iocis laedas nec carmine quemquam.
<ps. cato uers. 1.5> Sit seruus mentis uenter, sit serua libido.
<ps. cato uers. 1.6> Eripe, si ualeas, non suggere tela furenti.
<ps. cato uers. 1.7> Saepe nocet puero miratio(==MIRATJO) blanda magistri.
<ps. cato uers. 1.8> Cum sapiente loquens perpaucis utere uerbis.
<ps. cato uers. 1.9> Egregios faciet mentis constantia mores.
<ps. cato uers. 1.10> Felix, qui causam loquitur prudentis in aurem.
<ps. cato uers. 1.11> Tantum uerba ualent, quantum mens sentiat illa.
<ps. cato uers. 1.12> Non erit antiquo nouus anteferendus amicus.
<ps. cato uers. 1.13> Moribus egregiis facias tibi nomen honestum.
<ps. cato uers. 1.14> Cui prodest socius qui non prodesse probatur?
<ps. cato uers. 1.15> Res se uera quidem semper declarat honeste.
<ps. cato uers. 1.16> Actibus aut uerbis noli tu adsuescere prauis.
<ps. cato uers. 1.17> Praemeditata animo leuius sufferre ualebis.
<ps. cato uers. 1.18> Quae subito adueniunt multo grauiora uidentur.
<ps. cato uers. 1.19> Felix, alterius cui sunt documenta flagella.
<ps. cato uers. 1.20> Praemia non capiet, ingrato qui bona praestat.
<ps. cato uers. 1.21> Omnis paulatim leto nos applicat hora.
<ps. cato uers. 1.22> Ante diem mortis nullus laudabilis exstat.
<ps. cato uers. 1.23> Doctor erit magnus, factis qui quod docet implet.
<ps. cato uers. 1.24> Quod tibi uis fieri, hoc alii praestare memento.
<ps. cato uers. 1.25> Quod tibi non optes, alii ne feceris ulli.
<ps. cato uers. 1.26> Corripe prudentem: reddetur gratia uerbis.
<ps. cato uers. 1.27> Plus tua quam alterius damnabis crimina iudex.
<ps. cato uers. 1.28> Sis bonus idque bonis, laesus nec laede nocentem.
<ps. cato uers. 1.29> Vir prudens animo est melior quam fortis in armis.
<ps. cato uers. 1.30> Diuitias animo iniustas attendere noli.
<ps. cato uers. 1.31> Semper auarus amat mendacia furta rapinas.
<ps. cato uers. 1.32> Inuidiae maculat famam mala pestis honestam.
<ps. cato uers. 1.33> Nil sine consilio facias: sic facta probantur.
<ps. cato uers. 1.34> Instanter facias, sors quae tibi tradat agenda.
<ps. cato uers. 1.35> Improperes numquam, dederis munuscula si qua. 
<ps. cato uers. 1.36> Omnia pertractet primum mens uerba loquelae.
<ps. cato uers. 1.37> Sic nouus atque nouum uinum ueterascat amicus.
<ps. cato uers. 1.38> Alma dies noctem sequitur somnosque labores.
<ps. cato uers. 1.39> Tempora dum uariant, animus sit semper honestus.
<ps. cato uers. 1.40> Corripe peccantem, noli at dimittere, amicum.
<ps. cato uers. 1.41> Obseruat sapiens sibi tempus in ore loquendi;
<ps. cato uers. 1.42> Insipiens loquitur spretum sine tempore uerbum.
<ps. cato uers. 1.43> Iam magnum reddis modico tu munus amico,
<ps. cato uers. 1.44> Si ipsum ut amicus amas: amor est pretiosior auro.
<ps. cato uers. 1.45> Diues erit semper, dure qui operatur in agro.
<ps. cato uers. 1.46> Otia qui sequitur, ueniet huic semper egestas.
<ps. cato uers. 1.47> Omnibus est opibus melior uir mente fidelis.
<ps. cato uers. 1.48> Qui bona sectatur prima bene surgit in hora.
<ps. cato uers. 1.49> Multorum profert sapientis lingua salutem.
<ps. cato uers. 1.50> Hostili in bello dominatur dextera fortis.
<ps. cato uers. 1.51> Lingua ligata tibi multos acquirit amicos.
<ps. cato uers. 1.52> Diligit hic natum, uirga qui corripit illum.
