<ter. andr. 1.1> Poeta quom primum animum ad scribendum adpulit, 
<ter. andr. 1.2> Id sibi negoti credidit solum dari, 
<ter. andr. 1.3> Populo ut placerent quas fecisset fabulas. 
<ter. andr. 1.4> Verum aliter euenire multo intellegit; 
<ter. andr. 1.5> Nam in prologis scribundis operam abutitur, 
<ter. andr. 1.6> Non qui argumentum narret sed qui maleuoli 
<ter. andr. 1.7> Veteris poetae maledictis respondeat. 
<ter. andr. 1.8> Nunc quam rem uitio dent quaeso animum adtendite. 
<ter. andr. 1.9> Menander fecit Andriam et Perinthiam. 
<ter. andr. 1.10> Qui utramuis recte norit ambas nouerit: 
<ter. andr. 1.11> Non ita dissimili sunt argumento, et tamen 
<ter. andr. 1.12> Dissimili oratione sunt factae ac stilo. 
<ter. andr. 1.13> Quae conuenere in Andriam ex Perinthia 
<ter. andr. 1.14> Fatetur transtulisse atque usum pro suis. 
<ter. andr. 1.15> Id isti uituperant factum atque in eo disputant 
<ter. andr. 1.16> Contaminari non decere fabulas. 
<ter. andr. 1.17> Faciuntne intellegendo ut nil intellegant? 
<ter. andr. 1.18> Qui quom hunc accusant, Naeuium Plautum Ennium 
<ter. andr. 1.19> Accusant quos hic noster auctores habet, 
<ter. andr. 1.20> Quorum aemulari exoptat neglegentiam 
<ter. andr. 1.21> Potius quam istorum obscuram diligentiam. 
<ter. andr. 1.22> Dehinc ut quiescant porro moneo et desinant 
<ter. andr. 1.23> Male dicere, malefacta ne noscant sua. 
<ter. andr. 1.24> Fauete, adeste aequo animo et rem cognoscite, 
<ter. andr. 1.25> Vt pernoscatis ecquid spei sit relicuom, 
<ter. andr. 1.26> Posthac quas faciet de integro comoedias, 
<ter. andr. 1.27> Spectandae an exigendae sint uobis prius. 
<ter. andr. 1.28> Vos istaec intro auferte: abite. - Sosia, 
<ter. andr. 1.29> Ades dum: paucis te uolo. Dictum puta: 
<ter. andr. 1.30> Nempe ut curentur recte haec? Immo aliud. Quid est 
<ter. andr. 1.31> Quod tibi mea ars efficere hoc possit amplius? 
<ter. andr. 1.32> Nil istac opus est arte ad hanc rem quam paro, 
<ter. andr. 1.33> Sed eis quas semper in te intellexi sitas, 
<ter. andr. 1.34> Fide et taciturnitate. Exspecto quid uelis. 
<ter. andr. 1.35> Ego postquam te emi, a paruolo ut semper tibi 
<ter. andr. 1.36> Apud me iusta et clemens fuerit seruitus 
<ter. andr. 1.37> Scis. Feci ex seruo ut esses libertus mihi, 
<ter. andr. 1.38> Propterea quod seruibas liberaliter: 
<ter. andr. 1.39> Quod habui summum pretium persolui tibi. 
<ter. andr. 1.40> In memoria habeo. Haud muto factum. Gaudeo 
<ter. andr. 1.41> Si tibi quid feci aut facio quod placeat, Simo, 
<ter. andr. 1.42> Et id gratum fuisse aduorsum te habeo gratiam. 
<ter. andr. 1.43> Sed hoc mihi molestumst; nam istaec commemoratio 
<ter. andr. 1.44> Quasi exprobratiost inmemoris benefici. 
<ter. andr. 1.45> Quin tu uno uerbo dic quid est quod me uelis. 
<ter. andr. 1.46> Ita faciam. Hoc primum in hac re praedico tibi: 
<ter. andr. 1.47> Quas credis esse has non sunt uerae nuptiae. 
<ter. andr. 1.48> Quor simulas igitur? Rem omnem a principio audies: 
<ter. andr. 1.49> Eo pacto et gnati uitam et consilium meum 
<ter. andr. 1.50> Cognosces et quid facere in hac re te uelim. 
<ter. andr. 1.51> Nam is postquam excessit ex ephebis, Sosia, <et>
<ter. andr. 1.52>+liberius uiuendi fuit potestas+ (nam antea 
<ter. andr. 1.53> Qui scire posses aut ingenium noscere, 
<ter. andr. 1.54> Dum aetas metus magister prohibebant? Itast.) 
<ter. andr. 1.55> Quod plerique omnes faciunt adulescentuli, 
<ter. andr. 1.56> Vt animum ad aliquod studium adiungant, aut equos 
<ter. andr. 1.57> Alere aut canes ad uenandum aut ad philosophos, 
<ter. andr. 1.58> Horum ille nil egregie praeter cetera 
<ter. andr. 1.59> Studebat et tamen omnia haec mediocriter. 
<ter. andr. 1.60> Gaudebam. Non iniuria; nam id arbitror 
<ter. andr. 1.61> Adprime in uita esse utile, ut nequid nimis. 
<ter. andr. 1.62> Sic uita erat: facile omnis perferre ac pati; 
<ter. andr. 1.63> Cum quibus erat quomque una is sese dedere, 
<ter. andr. 1.64> Eorum obsequi studiis, aduersus nemini, 
<ter. andr. 1.65> Numquam praeponens se illis; ita ut facillume 
<ter. andr. 1.66> Sine inuidia laudem inuenias et amicos pares. 
<ter. andr. 1.67> Sapienter uitam instituit; namque hoc tempore 
<ter. andr. 1.68> Obsequium amicos, ueritas odium parit. 
<ter. andr. 1.69> Interea mulier quaedam abhinc triennium 
<ter. andr. 1.70> Ex Andro commigrauit huc uiciniae, 
<ter. andr. 1.71> Inopia et cognatorum neglegentia 
<ter. andr. 1.72> Coacta, egregia forma atque aetate integra. 
<ter. andr. 1.73> Ei, uereor nequid Andria adportet mali! 
<ter. andr. 1.74> Primo haec pudice uitam parce ac duriter 
<ter. andr. 1.75> Agebat, lana ac tela uictum quaeritans; 
<ter. andr. 1.76> Sed postquam amans accessit pretium pollicens 
<ter. andr. 1.77> Vnus et item alter, ita ut ingeniumst omnium 
<ter. andr. 1.78> Hominum ab labore procliue ad lubidinem, 
<ter. andr. 1.79> Accepit condicionem, dehinc quaestum occipit. 
<ter. andr. 1.80> Qui tum illam amabant forte, ita ut fit, filium 
<ter. andr. 1.81> Perduxere illuc, secum ut una esset, meum. 
<ter. andr. 1.82> Egomet continuo mecum "certe captus est: 
<ter. andr. 1.83> Habet". Obseruabam mane illorum seruolos 
<ter. andr. 1.84> Venientis aut abeuntis: rogitabam "heus puer, 
<ter. andr. 1.85> Dic sodes, quis heri Chrysidem habuit?" Nam Andriae 
<ter. andr. 1.86> Illi id erat nomen. Teneo. Phaedrum aut Cliniam 
<ter. andr. 1.87> Dicebant aut Niceratum; +nam i tres tum simul+ 
<ter. andr. 1.88> Amabant. "Eho quid Pamphilus?" "Quid? Symbolam 
<ter. andr. 1.89> Dedit, cenauit." Gaudebam. Item alio die 
<ter. andr. 1.90> Quaerebam: comperibam nil ad Pamphilum 
<ter. andr. 1.91> Quicquam attinere. Enimuero spectatum satis 
<ter. andr. 1.92> Putabam et magnum exemplum continentiae; 
<ter. andr. 1.93> Nam qui cum ingeniis conflictatur eius modi 
<ter. andr. 1.94> Neque commouetur animus in ea re tamen, 
<ter. andr. 1.95> Scias posse habere iam ipsum suae uitae modum. 
<ter. andr. 1.96> Quom id mihi placebat tum uno ore omnes omnia 
<ter. andr. 1.97> Bona dicere et laudare fortunas meas, 
<ter. andr. 1.98> Qui gnatum haberem tali ingenio praeditum. 
<ter. andr. 1.99> Quid uerbis opus est? Hac fama inpulsus Chremes 
<ter. andr. 1.100> Vltro ad me uenit, unicam gnatam suam 
<ter. andr. 1.101> Cum dote summa filio uxorem ut daret. 
<ter. andr. 1.102> Placuit: despondi. Hic nuptiis dictust dies. 
<ter. andr. 1.103> Quid obstat quor non uerae fiant? Audies. 
<ter. andr. 1.104> Ferme in diebu~ paucis quibus haec acta sunt 
<ter. andr. 1.105> Chrysis uicina haec moritur. O factum bene! 
<ter. andr. 1.106> Beasti; Ex metui a Chryside. Ibi tum filius 
<ter. andr. 1.107> Cum illis qui amabant Chrysidem una aderat frequens; 
<ter. andr. 1.108> Curabat una funu~; tristis interim, 
<ter. andr. 1.109> Nonnumquam conlacrumabat. Placuit tum id mihi. 
<ter. andr. 1.110> Sic cogitabam "hic paruae consuetudinis 
<ter. andr. 1.111> Causa huiu~ mortem tam fert familiariter: 
<ter. andr. 1.112> Quid si ipse amasset? Quid hic mihi faciet patri?" 
<ter. andr. 1.113> Haec ego putabam esse omnia humani ingeni 
<ter. andr. 1.114> Mansuetique animi officia. Quid multis moror? 
<ter. andr. 1.115> Egomet quoque eiu~ causa in funus prodeo, 
<ter. andr. 1.116> Nil suspicans etiam mali. Hem quid id est? Scies. 
<ter. andr. 1.117> Ecfertur; imus. Interea inter mulieres 
<ter. andr. 1.118> Quae ibi aderant forte unam aspicio adulescentulam 
<ter. andr. 1.119> Forma ... Bona fortasse. Et uoltu, Sosia, 
<ter. andr. 1.120> Adeo modesto, adeo uenusto ut nil supra. 
<ter. andr. 1.121> Quia tum mihi lamentari praeter ceteras 
<ter. andr. 1.122> Visast et quia erat forma praeter ceteras 
<ter. andr. 1.123> Honesta ac liberali, accedo ad pedisequas, 
<ter. andr. 1.124> Quae sit rogo: sororem esse aiunt Chrysidis. 
<ter. andr. 1.125> Percussit ilico animum. Attat hoc illud est, 
<ter. andr. 1.126> Hinc illae lacrumae, haec illast misericordia. 
<ter. andr. 1.127> Quam timeo quorsum euadas! Funus interim 
<ter. andr. 1.128> Procedit: sequimur; ad sepulcrum uenimus; 
<ter. andr. 1.129> In ignem inpositast; fletur. Interea haec soror 
<ter. andr. 1.130> Quam dixi ad flammam accessit inprudentius, 
<ter. andr. 1.131> Sati~ cum periclo. Ibi tum exanimatus Pamphilus 
<ter. andr. 1.132> Bene dissimulatum amorem et celatum indicat: 
<ter. andr. 1.133> Adcurrit; mediam mulierem complectitur: 
<ter. andr. 1.134>"Mea Glycerium," inquit "quid agis? Quor te is perditum?" 
<ter. andr. 1.135> Tum illa, ut consuetum facile amorem cerneres, 
<ter. andr. 1.136> Reiecit se in eum flens quam familiariter! 
<ter. andr. 1.137> Quid ais? Redeo inde iratus atque aegre ferens; 
<ter. andr. 1.138> Nec satis ad obiurgandum causae. Diceret 
<ter. andr. 1.139>"Quid feci? Quid commerui aut peccaui, pater? 
<ter. andr. 1.140> Quae sese in ignem inicere uoluit, prohibui 
<ter. andr. 1.141> Seruaui." Honesta oratiost. Recte putas; 
<ter. andr. 1.142> Nam si illum obiurges uitae qui auxilium tulit, 
<ter. andr. 1.143> Quid facias illi qui dederit damnum aut malum? 
<ter. andr. 1.144> Venit Chremes postridie ad me clamitans: 
<ter. andr. 1.145> Indignum facinu~; comperisse Pamphilum 
<ter. andr. 1.146> Pro uxore habere hanc peregrinam. Ego illud sedulo 
<ter. andr. 1.147> Negare factum. Ille instat factum. Denique 
<ter. andr. 1.148> Ita tum discedo ab illo, ut qui se filiam 
<ter. andr. 1.149> Neget daturum. Non tu ibi gnatum ...? Ne haec quidem 
<ter. andr. 1.150> Sati~ uehemens causa ad obiurgandum. Qui? Cedo. 
<ter. andr. 1.151>"Tute ipse his rebu~ finem praescripsti, pater: 
<ter. andr. 1.152> Prope adest quom alieno more uiuendumst mihi: 
<ter. andr. 1.153> Sine nunc meo me uiuere interea modo." 
<ter. andr. 1.154> Qui igitur relictus est obiurgandi locus? 
<ter. andr. 1.155> Si propter amorem uxorem nolet ducere: 
<ter. andr. 1.156> Ea primum ab illo animum aduortenda iniuriast; 
<ter. andr. 1.157> Et nunc id operam do, ut per falsas nuptias 
<ter. andr. 1.158> Vera obiurgandi causa sit, si deneget; 
<ter. andr. 1.159> Simul sceleratu~ Dauo~ siquid consili 
<ter. andr. 1.160> Habet, ut consumat nunc quom nil obsint doli; 
<ter. andr. 1.161> Quem ego credo manibu~ pedibu~que obnixe omnia 
<ter. andr. 1.162> Facturum, magis id adeo mihi ut incommodet 
<ter. andr. 1.163> Quam ut obsequatur gnato. Quapropter? Rogas? 
<ter. andr. 1.164> Mala mens, malus animu~. Quem quidem ego si sensero ... 
<ter. andr. 1.165> Sed quid opust uerbis? Sin eueniat quod uolo, 
<ter. andr. 1.166> In Pamphilo ut nil sit morae, restat Chremes 
<ter. andr. 1.167> Cui mi expurgandus est: et spero confore. 
<ter. andr. 1.168> Nunc tuomst officium has bene ut adsimules nuptias, 
<ter. andr. 1.169> Perterrefacias Dauom, obserues filium 
<ter. andr. 1.170> Quid agat, quid cum illo consili captet. Sat est: 
<ter. andr. 1.171> Curabo. Eamu~ nunciam intro: i prae, sequar. 
<ter. andr. 1.172> Non dubiumst quin uxorem nolit filius; 
<ter. andr. 1.173> Ita Dauom modo timere sensi, ubi nuptias 
<ter. andr. 1.174> Futuras esse audiuit. Sed ipse exit foras. 
<ter. andr. 1.175> Mirabar hoc si sic abiret et eri semper lenitas 
<ter. andr. 1.176> Verebar quorsum euaderet. 
<ter. andr. 1.177> Qui postquam audierat non datum iri filio uxorem suo, 
<ter. andr. 1.178> Numquam quoiquam nostrum uerbum fecit neque id aegre tulit.
<ter. andr. 1.179> At nunc faciet neque, ut opinor, sine tuo magno malo. 
<ter. andr. 1.180> Id uoluit nos sic necopinantis duci falso gaudio,
<ter. andr. 1.181> Sperantis iam amoto metu, interoscitantis opprimi, 
<ter. andr. 1.182> Ne esset spatium cogitandi ad disturbandas nuptias: 
<ter. andr. 1.183> Astute. Carnufex quae loquitur? Erus est neque prouideram. 
<ter. andr. 1.184> Daue. Hem quid est? Eho dum ad me. Quid hic uolt? Quid ais? Qua de re? Rogas? 
<ter. andr. 1.185> Meum gnatum rumor est amare. Id populu~ curat scilicet. 
<ter. andr. 1.186> Hoccin agis an non? Ego uero istuc. Sed nunc ea me exquirere 
<ter. andr. 1.187> Iniqui patris est; nam quod antehac fecit nil ad me attinet 
<ter. andr. 1.188> Dum tempus ad eam rem tulit, siui animum ut expleret suom; 
<ter. andr. 1.189> Nunc hic dies aliam uitam defert, alios mores postulat: 
<ter. andr. 1.190> Dehinc postulo siue aequomst te oro, Daue, ut redeit iam in uiam. 
<ter. andr. 1.191> Hoc quid sit? Omnes qui amant grauiter sibi dari uxorem ferunt. 
<ter. andr. 1.192> Ita aiunt. Tum siquis magistrum cepit ad eam rem inprobum, 
<ter. andr. 1.193> Ipsum animum aegrotum ad deteriorem partem plerumque adplicat. 
<ter. andr. 1.194> Non hercle intellego. Non? Hem. Non: Dauo~ sum, non Oedipus. 
<ter. andr. 1.195> Nempe ergo aperte uis quae restant me loqui? Sane quidem. 
<ter. andr. 1.196> Si sensero hodie quicquam in his te nuptiis 
<ter. andr. 1.197> Fallaciae conari quo fiant minus, 
<ter. andr. 1.198> Aut uelle in ea re ostendi quam sis callidus, 
<ter. andr. 1.199> Verberibu~ caesum te in pistrinum, Daue, dedam usque ad necem, 
<ter. andr. 1.200> Ea lege atque omine ut, si te inde exemerim, ego pro te molam. 
<ter. andr. 1.201> Quid, hoc intellexti? An nondum etiam ne hoc quidem? Immo callide: 
<ter. andr. 1.202> Ita aperte ipsam rem modo locutu~s, nil circum itione usus es. 
<ter. andr. 1.203> Vbiuis faciliu~ passu~ sim quam in hac re me deludier. 
<ter. andr. 1.204> Bona uerba, quaeso! Inrides? Nil me falli~. Sed dico tibi: 
<ter. andr. 1.205> Ne temere facias; neque tu haud dicas tibi non praedictum: caue! 
<ter. andr. 1.206> Enimuero, Daue, nil locist segnitiae neque socordiae, 
<ter. andr. 1.207> Quantum intellexi modo senis sententiam de nuptiis: 
<ter. andr. 1.208> Quae si non astu prouidentur, me aut erum pessum dabunt 
<ter. andr. 1.209> Nec quid agam certumst, Pamphilumne adiutem an auscultem seni. 
<ter. andr. 1.210> Si illum relinquo, eius uitae timeo; sin opitulor, huius minas, 
<ter. andr. 1.211> Quoi uerba dare difficilest: primum iam de amore hoc comperit; 
<ter. andr. 1.212> Me infensu~ seruat nequam faciam in nuptiis fallaciam. 
<ter. andr. 1.213> Si senserit, perii: aut si lubitum fuerit, causam ceperit 
<ter. andr. 1.214> Quo iure quaque iniuria praecipitem in pistrinum dabit. 
<ter. andr. 1.215> Ad haec mala hoc mi accedit etiam: haec Andria, 
<ter. andr. 1.216> Si ista uxor siue amicast, grauida e Pamphilost. 
<ter. andr. 1.217> Audireque eorumst operae pretium audaciam 
<ter. andr. 1.218>(Nam inceptiost amentium, haud amantium): 
<ter. andr. 1.219> Quidquid peperisset decreuerunt tollere. 
<ter. andr. 1.220> Et fingunt quandam inter se nunc fallaciam 
<ter. andr. 1.221> Ciuem Atticam esse hanc: "fuit olim quidam senex 
<ter. andr. 1.222> Mercator; nauim is fregit apud Andrum insulam; 
<ter. andr. 1.223> Is obiit mortem." Ibi tum hanc eiectam Chrysidis 
<ter. andr. 1.224> Patrem recepisse orbam paruam. Fabulae! 
<ter. andr. 1.225> Miquidem hercle non fit ueri simile; atque ipsis commentum placet. 
<ter. andr. 1.226> Sed Mysis ab ea egreditur. At ego hinc me ad forum ut 
<ter. andr. 1.227> Conueniam Pamphilum, ne de hac re pater inprudentem opprimat. 
<ter. andr. 1.228> Audiui, Archylis, iamdudum: Lesbiam adduci iubes.
<ter. andr. 1.229> Sane pol illa temulentast mulier et temeraria 
<ter. andr. 1.230> Nec sati~ digna quoi committas primo partu mulierem. 
<ter. andr. 1.231> Tamen eam adducam? Inportunitatem spectate aniculae 
<ter. andr. 1.232> Quia compotrix eius est. Di, date facultatem obsecro 
<ter. andr. 1.233> Huic pariundi atque illi in aliis potiu~ peccandi locum. 
<ter. andr. 1.234> Sed quidnam Pamphilum exanimatum uideo? Vereor quid siet.
<ter. andr. 1.235> Opperiar, ut sciam num quid nam haec turba tristitiae adferat. 
<ter. andr. 1.236> Hoccinest humanum factu aut inceptu? Hoccin officium patris? 
<ter. andr. 1.237> Quid illud est? Pro deum fidem quid est, si haec non contumeliast?
<ter. andr. 1.238> Vxorem decrerat dare sese mi hodie: nonne oportuit
<ter. andr. 1.239> Praescisse me ante? Nonne priu~ communicatum oportuit? 
<ter. andr. 1.240> Miseram me, quod uerbum audio! 
<ter. andr. 1.241> Quid? Chremes, qui denegarat se commissurum mihi
<ter. andr. 1.242> Gnatam suam uxorem, id mutauit quia me inmutatum uidet? 
<ter. andr. 1.243> Itane obstinate operam dat ut me a Glycerio miserum abstrahat?
<ter. andr. 1.244> Quod si fit pereo funditus. 
<ter. andr. 1.245> Adeon hominem esse inuenustum aut infelicem quemquam ut ego sum!
<ter. andr. 1.246> Pro deum atque hominum fidem! 
<ter. andr. 1.247> Nullon ego Chremeti~ pacto adfinitatem effugere potero? 
<ter. andr. 1.248> Quot modis contemptu~ spretu~! Facta transacta omnia. Hem 
<ter. andr. 1.249> Repudiatu~ repetor. Quam ob rem? Nisi si id est quod suspicor: 
<ter. andr. 1.250> Aliquid monstri alunt: ea quoniam nemini obtrudi potest, 
<ter. andr. 1.251> Itur ad me. Oratio haec me miseram exanimauit metu. 
<ter. andr. 1.252> Nam quid ego dicam de patre? Ah
<ter. andr. 1.253> Tantamne rem tam neglegenter agere! Praeteriens modo 
<ter. andr. 1.254> Mi apud forum "uxor tibi ducendast, Pamphile, hodie inquit: "para,
<ter. andr. 1.255> Abi domum." Id mihi uisust dicere "abi cito ac suspende te." 
<ter. andr. 1.256> Obstipui. Censen me uerbum potuisse ullum proloqui? Aut 
<ter. andr. 1.257> Vllam causam, ineptam saltem falsam iniquam? Obmutui. 
<ter. andr. 1.258> Quod si ego rescissem id priu~, quid facerem siquis nunc me roget: 
<ter. andr. 1.259> Aliquid facerem ut hoc ne facerem. Sed nunc quid primum exsequar? 
<ter. andr. 1.260> Tot me inpediunt curae, quae meum animum diuorsae trahunt: 
<ter. andr. 1.261> Amor, misericordia huiu~, nuptiarum sollicitatio,
<ter. andr. 1.262> Tum patri~ pudor, qui me tam leni passus est animo usque adhuc 
<ter. andr. 1.263> Quae meo quomque animo lubitumst facere. Eine ego ut aduorser? Ei mihi! 
<ter. andr. 1.264> Incertumst quid agam. Misera timeo "incertum" hoc quorsus accidat. 
<ter. andr. 1.265> Sed nunc peropust aut hunc cum ipsa aut de illa aliquid me aduorsum hunc loqui: 
<ter. andr. 1.266> Dum in dubiost animu~, paullo momento huc uel illuc impellitur. 
<ter. andr. 1.267> Quis hic loquitur? Mysis, salue. O salue, Pamphile. Quid agit? Rogas? 
<ter. andr. 1.268> Laborat e dolore atque ex hoc misera sollicitast, diem 
<ter. andr. 1.269> Quia olim in hunc sunt constitutae nuptiae. Tum autem hoc timet, 
<ter. andr. 1.270> Ne deseras se. Hem egone istuc conari queam? 
<ter. andr. 1.271> Egon propter me illam decipi miseram sinam, 
<ter. andr. 1.272> Quae mihi suom animum atque omnem uitam credidit, 
<ter. andr. 1.273> Quam ego animo egregie caram pro uxore habuerim? 
<ter. andr. 1.274> Bene et pudice eius doctum atque eductum sinam 
<ter. andr. 1.275> Coactum egestate ingenium inmutarier? 
<ter. andr. 1.276> Non faciam. Haud uerear si in te solo sit situm; 
<ter. andr. 1.277> Sed uim ut queas ferre. Adeon me ignauom putas, 
<ter. andr. 1.278> Adeon porro ingratum aut inhumanum aut ferum, 
<ter. andr. 1.279> Vt neque me consuetudo neque amor neque pudor 
<ter. andr. 1.280> Commoueat neque commoneat ut seruem fidem? 
<ter. andr. 1.281> Vnum hoc scio, hanc meritam esse ut memor esses sui. 
<ter. andr. 1.282> Memor essem? O Mysis Mysis, etiam nunc mihi 
<ter. andr. 1.283> Scripta illa dicta sunt in animo Chrysidis 
<ter. andr. 1.284> De Glycerio. Iam ferme moriens me uocat: 
<ter. andr. 1.285> Accessi; uos semotae: nos soli: incipit 
<ter. andr. 1.286>"Mi Pamphile, huiu~ formam atque aetatem uides, 
<ter. andr. 1.287> Nec clam te est quam illi nunc utraeque inutiles 
<ter. andr. 1.288> Et ad pudicitiam et ad rem tutandam sient. 
<ter. andr. 1.289> Quod ego per hanc te dexteram et genium tuom, 
<ter. andr. 1.290> Per tuam fidem perque huiu~ solitudinem 
<ter. andr. 1.291> Te obtestor ne abs te hanc segreges neu deseras. 
<ter. andr. 1.292> Si te in germani fratri~ dilexi loco 
<ter. andr. 1.293> Siue haec te solum semper fecit maxumi 
<ter. andr. 1.294> Seu tibi morigera fuit in rebus omnibus, 
<ter. andr. 1.295> Te isti uirum do, amicum tutorem patrem; 
<ter. andr. 1.296> Bona nostra haec tibi permitto et tuae mando fide." 
<ter. andr. 1.297> Hanc mi in manum dat; mors continuo ipsam occupat. 
<ter. andr. 1.298> Accepi: acceptam seruabo. Ita spero quidem. 
<ter. andr. 1.299> Sed quor tu abis ab illa? Obstetricem accerso. Propera. Atque audin? 
<ter. andr. 1.300> Verbum unum caue de nuptiis, ne ad morbum hoc etiam ... Teneo. 
<ter. andr. 1.301> Quid ais, Byrria? Daturne illa Pamphilo hodie nuptum? Sic est.
<ter. andr. 1.302> Qui scis? Apud forum modo e Dauo audiui. Vae misero mihi! 
<ter. andr. 1.303> Vt animus in spe atque in timore usque antehac attentus fuit,
<ter. andr. 1.304> Ita, postquam adempta spes est, lassu~ cura confectus stupet. 
<ter. andr. 1.305> Quaeso edepol, Charine, quoniam non potest id fieri quod uis,
<ter. andr. 1.306> Id uelis quod possit. Nil uolo aliud nisi Philumenam. Ah 
<ter. andr. 1.307> Quanto satiust te id dare operam qui istum amorem ex animo amoueas, 
<ter. andr. 1.308> Quam id loqui quo mage lubido frustra incendatur tua! 
<ter. andr. 1.309> Facile omnes quom ualemu~ recta consilia aegrotis damus.
<ter. andr. 1.310> Tu si hic sis aliter sentias. Age age, ut lubet. Sed Pamphilum 
<ter. andr. 1.311> Video. Omnia experiri certumst priu~quam pereo. Quid hic agit? 
<ter. andr. 1.312> Ipsum hunc orabo, huic supplicabo, amorem huic narrabo meum: 
<ter. andr. 1.313> Credo impetrabo ut aliquot saltem nuptiis prodat dies: 
<ter. andr. 1.314> Interea fiet aliquid, spero. Id "aliquid" nil est. Byrria, 
<ter. andr. 1.315> Quid tibi uidetur? Adeon ad eum? Quidni? Si nil impetres, 
<ter. andr. 1.316> Vt te arbitretur sibi paratum moechum, si illam duxerit. 
<ter. andr. 1.317> Abin hinc in malam rem cum suspicione istac, scelus?
<ter. andr. 1.318> Charinum uideo. Salue. O salue, Pamphile:
<ter. andr. 1.319> Ad te aduenio spem salutem auxilium consilium expetens.
<ter. andr. 1.320> Neque pol consili locum habeo neque ad auxilium copiam. 
<ter. andr. 1.321> Sed istuc quidnamst? Hodie uxorem ducis? Aiunt. Pamphile, 
<ter. andr. 1.322> Si id facis, hodie postremum me uides. Quid ita? Ei mihi, 
<ter. andr. 1.323> Vereor dicere: huic dic quaeso, Byrria. Ego dicam. Quid est? 
<ter. andr. 1.324> Sponsam hic tuam amat. Ni iste haud mecum sentit. Eho dum dic mihi: 
<ter. andr. 1.325> Num quid nam ampliu~ tibi cum illa fuit, Charine? Ah, Pamphile, 
<ter. andr. 1.326> Nil. Quam uellem! Nunc te per amicitiam et per amorem obsecro, 
<ter. andr. 1.327> Principio ut ne ducas. Dabo equidem operam. Sed si id non potest 
<ter. andr. 1.328> Aut tibi nuptiae hae sunt cordi, Cordi! Saltem aliquot dies 
<ter. andr. 1.329> Profer, dum proficiscor aliquo ne uideam. Audi nunciam: 
<ter. andr. 1.330> Ego, Charine, ne utiquam officium liberi esse hominis puto, 
<ter. andr. 1.331> Quom is nil mereat, postulare id gratiae adponi sibi. 
<ter. andr. 1.332> Nuptias effugere ego istas malo quam tu adipiscier. 
<ter. andr. 1.333> Reddidisti animum. Nunc siquid potes aut tu aut hic Byrria, 
<ter. andr. 1.334> Facite fingite inuenite efficite qui detur tibi; 
<ter. andr. 1.335> Ego id agam mihi qui ne detur. Sat habeo. Dauom optume 
<ter. andr. 1.336> Video, quoius consilio fretu~ sum. At tu hercle haud quicquam mihi, 
<ter. andr. 1.337> Nisi ea quae nil opu~ sunt scire. Fugin hinc? Ego uero ac lubens. 
<ter. andr. 1.338> Di boni, boni quid porto? Sed ubi inueniam Pamphilum, 
<ter. andr. 1.339> Vt metum in quo nunc est adimam atque expleam animum gaudio? 
<ter. andr. 1.340> Laetus est nescioquid. Nil est: nondum haec resciuit mala. 
<ter. andr. 1.341> Quem ego nunc credo, si iam audierit sibi paratas nuptias ... 
<ter. andr. 1.342> Audin tu illum? Toto me oppido exanimatum quaerere. 
<ter. andr. 1.343> Sed ubi quaeram? quo nunc primum intendam? Cessas conloqui? 
<ter. andr. 1.344> Habeo. Daue, ades resiste. Quis homost, qui me ...? O Pamphile, 
<ter. andr. 1.345> Te ipsum quaero. Eugae, Charine! Ambo opportune: uos uolo. 
<ter. andr. 1.346> Daue, perii. Quin tu hoc audi. Interii. Quid timeas scio. 
<ter. andr. 1.347> Mea quidem hercle certe in dubio uitast. Et quid tu, scio. 
<ter. andr. 1.348> Nuptiae mi ... Etsi scio? Hodie ... Obtundis, tam etsi intellego? 
<ter. andr. 1.349> Id paues ne ducas tu illam; tu autem ut ducas. Rem tenes. 
<ter. andr. 1.350> Istuc ipsum. Atque istuc ipsum nil periclist: me uide. 
<ter. andr. 1.351> Obsecro te, quam primum hoc me libera miserum metu. Em 
<ter. andr. 1.352> Libero: uxorem tibi non dat iam Chremes. Qui scis? Scio. 
<ter. andr. 1.353> Tuo~ pater modo me prehendit: ait tibi uxorem dare 
<ter. andr. 1.354> Hodie, item alia multa quae nunc non est narrandi locus. 
<ter. andr. 1.355> Continuo ad te properans percurro ad forum ut dicam haec tibi. 
<ter. andr. 1.356> Vbi te non inuenio ibi escendo in quendam excelsum locum, 
<ter. andr. 1.357> Circumspicio: nusquam. Forte ibi huiu~ uideo Byrriam; 
<ter. andr. 1.358> Rogo: negat uidisse. Mihi molestum; quid agam cogito. 
<ter. andr. 1.359> Redeunti interea ex ipsa re mi incidit suspicio "hem 
<ter. andr. 1.360> Paullulum opsoni; ipsu~ tristis; de inprouiso nuptiae: 
<ter. andr. 1.361> Non cohaerent." Quorsu~nam istuc? Ego me continuo ad Chremem. 
<ter. andr. 1.362> Quom illo aduenio, solitudo ante ostium: iam id gaudeo. 
<ter. andr. 1.363> Recte dici~. Perge. Maneo. Interea intro ire neminem 
<ter. andr. 1.364> Video, exire neminem; matronam nullam in aedibus, 
<ter. andr. 1.365> Nil ornati, nil tumulti: accessi; intro aspexi. Scio: 
<ter. andr. 1.366> Magnum signum. Num uidentur conuenire haec nuptiis? 
<ter. andr. 1.367> Non opinor, Daue. "Opinor" narras? Non recte accipis: 
<ter. andr. 1.368> Certa res est. Etiam puerum inde abiens conueni Chremi: 
<ter. andr. 1.369> Holera et pisciculos minutos fere obolo in cenam seni. 
<ter. andr. 1.370> Liberatu~ sum hodie, Daue, tua opera. Ac nullus quidem. 
<ter. andr. 1.371> Quid ita? Nempe huic prorsus illam non dat. Ridiculum caput, 
<ter. andr. 1.372> Quasi necesse sit, si huic non dat, te illam uxorem ducere, 
<ter. andr. 1.373> Nisi uides, nisi senis amicos oras ambis. Bene mones: 
<ter. andr. 1.374> Ibo, etsi hercle saepe iam me spes haec frustratast. Vale. 
<ter. andr. 1.375> Quid igitur sibi uolt pater? Quor simulat? Ego dicam tibi. 
<ter. andr. 1.376> Si id suscenseat nunc quia non det tibi uxorem Chremes, 
<ter. andr. 1.377> Ipsu~ sibi esse iniuriu~ uideatur, neque id iniuria, 
<ter. andr. 1.378> Priu~quam tuom ut sese habeat animum ad nuptias perspexerit: 
<ter. andr. 1.379> Sed si tu negaris ducere, ibi culpam in te transferet: 
<ter. andr. 1.380> Tum illae turbae fient. Quiduis patiar. Pater est, Pamphile: 
<ter. andr. 1.381> Difficilest. Tum haec solast mulier. Dictum factum inuenerit 
<ter. andr. 1.382> Aliquam causam quam ob rem eiciat oppido. Eiciat? Cito. 
<ter. andr. 1.383> Cedo igitur quid faciam, Daue? Dic te ducturum. Hem. Quid est? 
<ter. andr. 1.384> Egon dicam? Quor non? Numquam faciam. Ne nega.
<ter. andr. 1.385> Suadere noli. Ex ea re quid fiat uide. 
<ter. andr. 1.386> Vt ab illa excludar, hoc concludar. Non itast. 
<ter. andr. 1.387> Nempe hoc sic esse opinor: dicturum patrem 
<ter. andr. 1.388>"Ducas uolo hodie uxorem"; tu "ducam" inquies: 
<ter. andr. 1.389> Cedo quid iurgabit tecum? Hic reddes omnia, 
<ter. andr. 1.390> Quae nunc sunt certa consilia, incerta ut sient 
<ter. andr. 1.391> Sine omni periclo. Nam hoc haud dubiumst quin Chremes 
<ter. andr. 1.392> Tibi non det gnatam; nec tu ea causa minueris 
<ter. andr. 1.393> Haec quae facis, ne is mutet suam sententiam. 
<ter. andr. 1.394> Patri dic uelle, ut, quom uelit, tibi iure irasci non queat. 
<ter. andr. 1.395> Nam quod tu speres "propulsabo facile uxorem his moribus; 
<ter. andr. 1.396> Dabit nemo": inueniet inopem potiu~quam te corrumpi sinat. 
<ter. andr. 1.397> Sed si te aequo animo ferre accipiet, neglegentem feceris; 
<ter. andr. 1.398> Aliam otiosu~ quaeret: interea aliquid acciderit boni. 
<ter. andr. 1.399> Itan credis? Haud dubium id quidemst. Vide quo me inducas. Quin taces? 
<ter. andr. 1.400> Dicam. Puerum autem ne resciscat mi esse ex illa cautiost; 
<ter. andr. 1.401> Nam pollicitus sum suscepturum. O facinus audax! Hanc fidem 
<ter. andr. 1.402> Sibi me obsecrauit, qui se sciret non deserturum, ut darem. 
<ter. andr. 1.403> Curabitur. Sed pater adest. Caui te esse tristem sentiat. 
<ter. andr. 1.404> Reuiso quid agant aut quid captent consili. 
<ter. andr. 1.405> Hic nunc non dubitat quin te ducturum neges. 
<ter. andr. 1.406> Venit meditatus alicunde ex solo loco: 
<ter. andr. 1.407> Orationem sperat inuenisse se 
<ter. andr. 1.408> Qui differat te: proin tu fac apud te ut sies. 
<ter. andr. 1.409> Modo ut possim, Daue! Crede inquam hoc mihi, Pamphile, 
<ter. andr. 1.410> Numquam hodie tecum commutaturum patrem 
<ter. andr. 1.411> Vnum esse uerbum, si te dices ducere. 
<ter. andr. 1.412> Eru~ me relictis rebu~ iussit Pamphilum 
<ter. andr. 1.413> Hodie obseruare, ut quid ageret de nuptiis 
<ter. andr. 1.414> Scirem: id propterea nunc hunc uenientem sequor. 
<ter. andr. 1.415> Ipsum adeo praesto uideo cum Dauo: hoc agam. 
<ter. andr. 1.416> Vtrumque adesse uideo. Em serua. Pamphile. 
<ter. andr. 1.417> Quasi de inprouiso respice ad dum. Ehem pater. 
<ter. andr. 1.418> Probe. Hodie uxorem ducas, ut dixi, uolo. 
<ter. andr. 1.419> Nunc nostrae timeo parti quid hic respondeat. 
<ter. andr. 1.420> Neque istic neque alibi tibi erit usquam in me mora. Hem. 
<ter. andr. 1.421> Obmutuit. Quid dixit? Facis ut te decet, 
<ter. andr. 1.422> Quom istuc quod postulo impetro cum gratia. 
<ter. andr. 1.423> Sum uerus? Eru~, quantum audio, uxore excidit. 
<ter. andr. 1.424> I nunciam intro, ne in mora, quom opu~ sit, sies. 
<ter. andr. 1.425> Eo. - Nullane in re esse quoiquam homini fidem! 
<ter. andr. 1.426> Verum illud uerbumst, uolgo quod dici solet, 
<ter. andr. 1.427> Omnis sibi malle melius esse quam alteri. 
<ter. andr. 1.428> Ego illam uidi: uirginem forma bona 
<ter. andr. 1.429> Memini uideri: quo aequior sum Pamphilo, 
<ter. andr. 1.430> Si se illam in somnis quam illum amplecti maluit. 
<ter. andr. 1.431> Renuntiabo, ut pro hoc malo mihi det malum. 
<ter. andr. 1.432> Hic nunc me credit aliquam sibi fallaciam 
<ter. andr. 1.433> Portare et ea me hic restitisse gratia. 
<ter. andr. 1.434> Quid Dauo~ narrat? Aeque quicquam nunc quidem. 
<ter. andr. 1.435> Nilne? Hem. Nil prorsus. Atqui exspectabam quidem. 
<ter. andr. 1.436> Praeter spem euenit, sentio: hoc male habet uirum. 
<ter. andr. 1.437> Potin es mihi uerum dicere? Nil facilius. 
<ter. andr. 1.438> Num illi molestae quidpiam haec sunt nuptiae 
<ter. andr. 1.439> Propter huiusce hospitai consuetudinem? 
<ter. andr. 1.440> Nil hercle; aut, si adeo, biduist aut tridui 
<ter. andr. 1.441> Haec sollicitudo: nosti? deinde desinet. 
<ter. andr. 1.442> Etenim ipsu~ secum eam rem reputauit uia. 
<ter. andr. 1.443> Laudo. Dum licitumst ei dumque aetas tulit, 
<ter. andr. 1.444> Amauit; tum id clam: cauit ne umquam infamiae 
<ter. andr. 1.445> Ea res sibi esset, ut uirum fortem decet. 
<ter. andr. 1.446> Nunc uxore opus est: animum ad uxorem adpulit. 
<ter. andr. 1.447> Subtristi~ uisus est esse aliquantum mihi. 
<ter. andr. 1.448> Nil propter hanc rem, sed est quod suscenset tibi. 
<ter. andr. 1.449> Quidnamst? Puerilest. Quid id est? Nil. Quin dic, quid est? 
<ter. andr. 1.450> Ait nimium parce facere sumptum. Mene? Te. 
<ter. andr. 1.451>"Vix" inquit "drachumis est opsonatum decem: 
<ter. andr. 1.452> Non filio uidetur uxorem dare. 
<ter. andr. 1.453> Quem" inquit "uocabo ad cenam meorum aequalium 
<ter. andr. 1.454> Potissumum nunc? " et, quod dicendum hic siet, 
<ter. andr. 1.455> Tu quoque perparce nimium: non laudo. Tace. 
<ter. andr. 1.456> Commoui. Ego istaec recte ut fiant uidero. 
<ter. andr. 1.457> Quidnam hoc est rei? Quid hic uolt ueterator sibi? 
<ter. andr. 1.458> Nam si hic malist quicquam, em illic est huic rei caput. 
<ter. andr. 1.459> Ita pol quidem res est, ut dixti, Lesbia: 
<ter. andr. 1.460> Fidelem haud ferme mulieri inuenias uirum. 
<ter. andr. 1.461> Ab Andriast ancilla haec. Quid narras? Ita est. 
<ter. andr. 1.462> Sed hic Pamphilus ... Quid dicit? Firmauit fidem. Hem. 
<ter. andr. 1.463> Vtinam aut hic surdus aut haec muta facta sit! 
<ter. andr. 1.464> Nam quod peperisset iussit tolli. O Iuppiter, 
<ter. andr. 1.465> Quid ego audio? Actumst, siquidem haec uera praedicat. 
<ter. andr. 1.466> Bonum ingenium narras adulescentis. Optumum 
<ter. andr. 1.467> Sed sequere me intro, ne in mora illi sis. Sequor. 
<ter. andr. 1.468> Quod remedium nunc huic malo inueniam? Quid hoc? 
<ter. andr. 1.469> Adeon est demens? Ex peregrina? Iam scio: ah 
<ter. andr. 1.470> Vix tandem sensi stolidu~. Quid hic sensisse ait? 
<ter. andr. 1.471> Haec primum adfertur iam mi ab hoc fallacia: 
<ter. andr. 1.472> Hanc simulant parere, quo Chremetem absterreant. 
<ter. andr. 1.473> Iuno Lucina, fer opem, serua me, obsecro. 
<ter. andr. 1.474> Hui tam cito? Ridiculum: postquam ante ostium 
<ter. andr. 1.475> Me audiuit stare, adproperat. Non sat commode 
<ter. andr. 1.476> Diuisa sunt temporibu~ tibi, Daue, haec. Mihin? 
<ter. andr. 1.477> Num inmemores discipuli? Ego quid narres nescio. 
<ter. andr. 1.478> Hicin me si inparatum in ueris nuptiis 
<ter. andr. 1.479> Adortus esset, quos mihi ludos redderet! 
<ter. andr. 1.480> Nunc huius periclo fit, ego in portu nauigo. 
<ter. andr. 1.481> Adhuc, Archylis, quae adsolent quaeque oportent
<ter. andr. 1.482> Signa esse ad salutem, omnia huic esse uideo. 
<ter. andr. 1.483> Nunc primum fac istaec lauet; post<e> deinde, 
<ter. andr. 1.484> Quod iussi dari bibere et quantum imperaui, 
<ter. andr. 1.485> Date; mox ego huc reuortor.
<ter. andr. 1.486> Per ecastor scitu~ puer est natu~ Pamphilo. 
<ter. andr. 1.487> Deos quaeso ut sit superstes, quandoquidem ipsest ingenio bono, 
<ter. andr. 1.488> Quomque huic est ueritus optumae adulescenti facere iniuriam. 
<ter. andr. 1.489> Vel hoc quis credat, qui te norit, abs te esse ortum? Quidnam id est? 
<ter. andr. 1.490> Non imperabat coram quid opu~ facto esset puerperae, 
<ter. andr. 1.491> Sed postquam egressast, illis quae sunt intu~ clamat de uia 
<ter. andr. 1.492> O Daue, itan contemnor abs te? Aut itane tandem idoneus 
<ter. andr. 1.493> Tibi uideor esse quem tam aperte fallere incipias dolis? 
<ter. andr. 1.494> Saltem accurate, ut metui uidear certe, si resciuerim. 
<ter. andr. 1.495> Certe hercle nunc hic se ipsu~ fallit, haud ego. Edixin tibi, 
<ter. andr. 1.496> Interminatu~ sum ne faceres? Num ueritus? Quid re tulit? 
<ter. andr. 1.497> Credon tibi hoc nunc, peperisse hanc e Pamphilo? 
<ter. andr. 1.498> Teneo quid erret et quid agam habeo. Quid taces? 
<ter. andr. 1.499> Quid credas? Quasi non tibi renuntiata sint haec sic fore. 
<ter. andr. 1.500> Mihin quisquam? Eho an tute intellexti adsimularier? Inrideor. 
<ter. andr. 1.501> Renuntiatumst; nam qui istaec tibi incidit suspicio? 
<ter. andr. 1.502> Qui? Quia te noram. Quasi tu dicas factum id consilio meo. 
<ter. andr. 1.503> Certe enim scio. Non sati~ me pernosti etiam quali~ sim, Simo. 
<ter. andr. 1.504> Egon te? Sed siquid tibi narrare occepi, continuo dari 
<ter. andr. 1.505> Tibi uerba censes. Falso! Itaque hercle nil iam muttire audeo. 
<ter. andr. 1.506> Hoc ego scio unum, neminem peperisse hic. Intellexti; 
<ter. andr. 1.507> Sed nilo setius referetur mox huc puer ante ostium. 
<ter. andr. 1.508> Id ego iam nunc tibi, ere, renuntio futurum, ut sis sciens, 
<ter. andr. 1.509> Ne tu hoc posteriu~ dicas Daui factum consilio aut dolis. 
<ter. andr. 1.510> Prorsus a me opinionem hanc tuam esse ego amotam uolo.
<ter. andr. 1.511> Vnde id scis? Audiui et credo: multa concurrunt simul 
<ter. andr. 1.512> Qui coniecturam hanc nunc facio. Iam prius haec se e Pamphilo 
<ter. andr. 1.513> Grauidam dixit esse: inuentumst falsum. Nunc, postquam uidet 
<ter. andr. 1.514> Nuptias domi adparari, missast ancilla ilico 
<ter. andr. 1.515> Obstetricem accersitum ad eam et puerum ut adferret simul. 
<ter. andr. 1.516> Hoc nisi fit, puerum ut tu uideas, nil mouentur nuptiae. 
<ter. andr. 1.517> Quid ais? Quom intellexeras 
<ter. andr. 1.518> Id consilium capere, quor non dixti extemplo Pamphilo? 
<ter. andr. 1.519> Quis igitur eum ab illa abstraxit nisi ego? Nam omnes nos quidem 
<ter. andr. 1.520> Scimu~ quam misere hanc amarit: nunc sibi uxorem expetit. 
<ter. andr. 1.521> Postremo id mihi da negoti; tu tamendem has nuptias 
<ter. andr. 1.522> Perge facere ita ut facis, et id spero adiuturos deos. 
<ter. andr. 1.523> Immo abi intro: ibi me opperire et quod parato opus est para. 
<ter. andr. 1.524> Non inpulit me haec nunc omnino ut crederem;
<ter. andr. 1.525> Atque haud scio an quae dixit sint uera omnia, 
<ter. andr. 1.526> Sed parui pendo: illud mihi multo maxumumst 
<ter. andr. 1.527> Quod mihi pollicitust ipsu~ gnatu~. Nunc Chremem 
<ter. andr. 1.528> Conueniam, orabo gnato uxorem: si impetro, 
<ter. andr. 1.529> Quid alias malim quam hodie has fieri nuptias? 
<ter. andr. 1.530> Nam gnatu~ quod pollicitust, haud dubiumst mihi, id 
<ter. andr. 1.531> Si nolit, quin eum merito possim cogere. 
<ter. andr. 1.532> Atque adeo in ipso tempore eccum ipsum obuiam. 
<ter. andr. 1.533> Iubeo Chremetem ... O te ipsum quaerebam. Et ego te. Optato aduenis. 
<ter. andr. 1.534> Aliquot me adierunt, ex te auditum qui aibant hodie filiam 
<ter. andr. 1.535> Meam nubere tuo gnato; id uiso tune an illi insaniant. 
<ter. andr. 1.536> Ausculta pauca: et quid ego te uelim et tu quod quaeris scies. 
<ter. andr. 1.537> Ausculto: loquere quid uelis. 
<ter. andr. 1.538> Per te deos oro et nostram amicitiam, Chreme, 
<ter. andr. 1.539> Quae incepta a paruis cum aetate adcreuit simul, 
<ter. andr. 1.540> Perque unicam gnatam tuam et gnatum meum, 
<ter. andr. 1.541> Quoius tibi potestas summa seruandi datur, 
<ter. andr. 1.542> Vt me adiuues in hac re atque ita uti nuptiae 
<ter. andr. 1.543> Fuerant futurae, fiant. Ah ne me obsecra: 
<ter. andr. 1.544> Quasi hoc te orando a me impetrare oporteat. 
<ter. andr. 1.545> Alium esse censes nunc me atque olim quom dabam? 
<ter. andr. 1.546> Si in remst utrique ut fiant, accersi iube; 
<ter. andr. 1.547> Sed si ex ea re plus malist quam commodi 
<ter. andr. 1.548> Vtrique, id oro te in commune ut consulas, 
<ter. andr. 1.549> Quasi si illa tua sit Pamphilique ego sim pater. 
<ter. andr. 1.550> Immo ita uolo itaque postulo ut fiat, Chreme, 
<ter. andr. 1.551> Neque postulem abs te ni ipsa res moneat. Quid est? 
<ter. andr. 1.552> Irae sunt inter Glycerium et gnatum. Audio. 
<ter. andr. 1.553> Ita magnae ut sperem posse auelli. Fabulae! 
<ter. andr. 1.554> Profecto sic est. Sic hercle ut dicam tibi 
<ter. andr. 1.555> Amantium irae amoris integratiost. 
<ter. andr. 1.556> Em id te oro ut ante eamu~, dum tempus datur 
<ter. andr. 1.557> Dumque eius lubido occlusast contumeliis, 
<ter. andr. 1.558> Priu~quam harum scelera et lacrumae confictae dolis 
<ter. andr. 1.559> Redducunt animum aegrotum ad misericordiam, 
<ter. andr. 1.560> Vxorem demu~. Spero consuetudine et 
<ter. andr. 1.561> Coniugio liberali deuinctum, Chreme, 
<ter. andr. 1.562> Dehinc facile ex illis sese emersurum malis. 
<ter. andr. 1.563> Tibi ita hoc uidetur; at ego non posse arbitror 
<ter. andr. 1.564> Neque illum hanc perpetuo habere neque me perpeti. 
<ter. andr. 1.565> Qui scis ergo istuc, nisi periclum feceris? 
<ter. andr. 1.566> At istuc periclum in filia fieri grauest. 
<ter. andr. 1.567> Nempe incommoditas denique huc omnis redit 
<ter. andr. 1.568> Si eueniat, quod di prohibeant, discessio. 
<ter. andr. 1.569> At si corrigitur, quot commoditates uide: 
<ter. andr. 1.570> Principio amico filium restitueris, 
<ter. andr. 1.571> Tibi generum firmum et filiae inuenies uirum. 
<ter. andr. 1.572> Quid istic? Si ita istuc animum induxti esse utile, 
<ter. andr. 1.573> Nolo tibi ullum commodum in me claudier. 
<ter. andr. 1.574> Merito te semper maxumi feci, Chreme. 
<ter. andr. 1.575> Sed quid ais? Quid? Qui scis eos nunc discordare inter se? 
<ter. andr. 1.576> Ipsu~ mihi Dauo~, qui intumust eorum consiliis, dixit; 
<ter. andr. 1.577> Et is mihi persuadet nuptias quantum queam ut maturem. 
<ter. andr. 1.578> Num censes faceret, filium nisi sciret eadem haec uelle? 
<ter. andr. 1.579> Tute adeo iam eius audies uerba. Euocate huc Dauom. 
<ter. andr. 1.580> Atque eccum uideo ipsum foras exire. 
<ter. andr. 1.581> Ad te ibam. Quidnamst? 
<ter. andr. 1.582> Quor uxor non accersitur? Iam aduesperascit. Audin? 
<ter. andr. 1.583> Ego dudum non nil ueritu~ sum, Daue, abs te ne faceres idem 
<ter. andr. 1.584> Quod uolgu~ seruorum solet, dolis ut me deluderes 
<ter. andr. 1.585> Propterea quod amat filius. Egon istuc facerem? Credidi, 
<ter. andr. 1.586> Idque adeo metuens uos celaui quod nunc dicam. quid? Scies; 
<ter. andr. 1.587> Nam propemodum habeo iam fidem. Tandem cognosti qui siem? 
<ter. andr. 1.588> Non fuerant nuptiae futurae. Quid? Non? Sed ea gratia 
<ter. andr. 1.589> Simulaui uos ut pertemptarem. Quid ais? Sic res est. Vide: 
<ter. andr. 1.590> Numquam istuc quiui ego intellegere. Vah consilium callidum! 
<ter. andr. 1.591> Hoc audi: ut hinc te intro ire iussi, opportune hic fit mi obuiam. 
<ter. andr. 1.592> Hem numnam perimu~? Narro huic quae tu dudum narrasti mihi. 
<ter. andr. 1.593> Quidnam audio? Gnatam ut det oro uixque id exoro. Occidi. Hem 
<ter. andr. 1.594> Quid dixti? Optume inquam factum. Nunc per hunc nullast mora. 
<ter. andr. 1.595> Domum modo ibo, ut adparetur dicam, atque huc renuntio. 
<ter. andr. 1.596> Nunc te oro, Daue, quoniam solu~ mi effecisti has nuptias ... 
<ter. andr. 1.597> Ego uero solu~. Corrigere. Mihi gnatum porro enitere. 
<ter. andr. 1.598> Faciam hercle sedulo. Potes nunc, dum animus inritatus est. 
<ter. andr. 1.599> Quiescas. Age igitur, ubi nunc est ipsu~? Mirum ni domist. 
<ter. andr. 1.600> Ibo ad eum atque eadem haec quae tibi dixi dicam idem illi. Nullu~ sum. 
<ter. andr. 1.601> Quid causaest quin hinc in pistrinum recta proficiscar uia? 
<ter. andr. 1.602> Nil est preci loci relictum: iam perturbaui omnia 
<ter. andr. 1.603> Erum fefelli; in nuptias conieci erilem filium; 
<ter. andr. 1.604> Feci hodie ut fierent, insperante hoc atque inuito Pamphilo. 
<ter. andr. 1.605> Em astutias! Quod si quiessem, nil euenisset mali. 
<ter. andr. 1.606> Sed eccum ipsum uideo: occidi.
<ter. andr. 1.607> Vtinam mi esset aliquid hic quo nunc me praecipitem darem! 
<ter. andr. 1.608> Vbi illicst scelu~ qui perdidit me? Perii Atque hoc confiteor iure 
<ter. andr. 1.609> Mi obtigisse, quandoquidem tam iners, tam nulli consili sum. 
<ter. andr. 1.610> Seruon fortunas meas me commisisse futtili! 
<ter. andr. 1.611> Ego pretium ob stultitiam fero: sed inultum numquam id auferet.
<ter. andr. 1.612> Posthac incolumem sat scio me, nunc si deuito hoc malum. 
<ter. andr. 1.613> Nam quid ego nunc dicam patri? Negabon uelle me, modo 
<ter. andr. 1.614> Qui sum pollicitu~ ducere? Qua audacia id facere audeam? 
<ter. andr. 1.615> Nec quid nunc me faciam scio. Nec mequidem, atque id ago sedulo. 
<ter. andr. 1.616> Dicam aliquid me inuenturum, ut huic malo aliquam productem moram. 
<ter. andr. 1.617> Oh! Visu~ sum Eho dum, bone uir, quid ais? Viden me consiliis tuis 
<ter. andr. 1.618> Miserum inpeditum esse? At iam expediam. expedies? Certe, Pamphile. 
<ter. andr. 1.619> Nempe ut modo. Immo meliu~ spero. Oh tibi ego ut credam, furcifer? 
<ter. andr. 1.620> Tu rem inpeditam et perditam restituas? Em quo fretu~ sim, 
<ter. andr. 1.621> Qui me hodie ex tranquillissuma re coniecisti in nuptias. 
<ter. andr. 1.622> An non dixi esse hoc futurum? Dixti. Quid meritu~s? Crucem.
<ter. andr. 1.623> Sed sine paullulum ad me redeam: iam aliquid dispiciam. Ei mihi, 
<ter. andr. 1.624> Quom non habeo spatium ut de te sumam supplicium ut uolo! 
<ter. andr. 1.625> Namque hoc tempu~ praecauere mihi me, haud te ulcisci sinit. 
<ter. andr. 1.626> Hoccinest credibile aut memorabile,
<ter. andr. 1.627> Tanta uecordia innata quoiquam ut siet
<ter. andr. 1.628> Vt malis gaudeant atque ex incommodis 
<ter. andr. 1.629> Alterius sua ut comparent commoda? Ah 
<ter. andr. 1.630> Idnest uerum? Immo id est genus hominum pessumum in 
<ter. andr. 1.631> Denegando modo quis pudor paullum adest; 
<ter. andr. 1.632> Post ubi tempu~ promissa iam perfici, 
<ter. andr. 1.633> Tum coacti necessario se aperiunt, 
<ter. andr. 1.634> Et timent et tamen res premit denegare 
<ter. andr. 1.635> Ibi tum eorum inpudentissuma oratiost 
<ter. andr. 1.636>"Quis tu es? Quis mihi es? Quor meam tibi? Heus 
<ter. andr. 1.637> Proxumus sum egomet mihi".
<ter. andr. 1.638> At tamen "ubi fides"? Si roges,
<ter. andr. 1.639> Nil pudet hic, ubi opus; illi ubi 
<ter. andr. 1.638a_638a> Nil opust, ibi uerentur.
<ter. andr. 1.640> Sed quid agam? Adeon ad eum et cum eo iniuriam hanc expostulem? 
<ter. andr. 1.641> Ingeram mala multa? Atque aliqui~ dicat "nil promoueris 
<ter. andr. 1.642> Multum: molestu~ certe ei fuero atque animo morem gessero.
<ter. andr. 1.643> Charine, et me et te inprudens, nisi quid di respiciunt, perdidi. 
<ter. andr. 1.644> Itane "inprudens"? Tandem inuentast causa: soluisti fidem.
<ter. andr. 1.645> Quid "tandem"? Etiamnunc me ducere dictis postulas? 
<ter. andr. 1.646> Quid istuc est? Postquam me amare dixi, conplacitast tibi. 
<ter. andr. 1.647> Heu me miserum qui tuom animum ex animo spectaui meo! 
<ter. andr. 1.648> Falsus es. Non tibi sat esse hoc solidum uisumst gaudium, 
<ter. andr. 1.649> Nisi me lactasses amantem et falsa spe produceres? 
<ter. andr. 1.650> Habeas. Habeam? Ah nescis quantis in malis uorser miser 
<ter. andr. 1.651> Quantasque hic suis consiliis mihi conflauit sollicitudines
<ter. andr. 1.652> Meu~ carnufex. Quid istuc tam mirumst de te si exemplum capit? 
<ter. andr. 1.653> Haud istuc dicas, si cognoris uel me uel amorem meum 
<ter. andr. 1.654> Scio: cum patre altercasti dudum et is nunc propterea tibi 
<ter. andr. 1.655> Suscenset nec te quiuit hodie cogere illam ut duceres. 
<ter. andr. 1.656> Immo etiam, quo tu minu~ scis aerumnas meas, 
<ter. andr. 1.657> Haec nuptiae non adparabantur mihi 
<ter. andr. 1.658> Nec postulabat nunc quisquam uxorem dare. 
<ter. andr. 1.659> Scio: tu coactu~ tua uoluntate es. Mane: 
<ter. andr. 1.660> Nondum scis. Scio equidem illam ducturum esse te. 
<ter. andr. 1.661> Quor me enicas? Hoc audi: numquam destitit 
<ter. andr. 1.662> Instare ut dicerem me ducturum patri; 
<ter. andr. 1.663> Suadere orare usque adeo donec perpulit. 
<ter. andr. 1.664> Quis homo istuc? Dauo~ ... Dauos? Interturbat. Quam ob rem? Nescio; 
<ter. andr. 1.665> Nisi mihi deos sati~ scio fuisse iratos qui auscultauerim. 
<ter. andr. 1.666> Factum hoc est, Daue? Factum. Hem quid ais? Scelus! 
<ter. andr. 1.667> At tibi di dignum factis exitium duint! 
<ter. andr. 1.668> Eho dic mi, si omnes hunc coniectum in nuptias 
<ter. andr. 1.669> Inimici uellent, quod nisi hoc consilium darent? 
<ter. andr. 1.670> Deceptu~ sum, at non defetigatus. Scio. 
<ter. andr. 1.671> Hac non successit, alia adoriemur uia: 
<ter. andr. 1.672> Nisi si id putas, quia primo processit parum, 
<ter. andr. 1.673> Non posse iam ad salutem conuorti hoc malum. 
<ter. andr. 1.674> Immo etiam; nam sati~ credo, si aduigilaueris, 
<ter. andr. 1.675> Ex unis geminas mihi conficies nuptias. 
<ter. andr. 1.676> Ego, Pamphile, hoc tibi pro seruitio debeo, 
<ter. andr. 1.677> Conari manibu~ pedibu~ noctesque et dies, 
<ter. andr. 1.678> Capitis periclum adire, dum prosim tibi; 
<ter. andr. 1.679> Tuomst, siquid praeter spem euenit, mi ignoscere. 
<ter. andr. 1.680> Parum succedit quod ago; at facio sedulo. 
<ter. andr. 1.681> Vel meliu~ tute reperi, me missum face. 
<ter. andr. 1.682> Cupio: restitue in quem me accepisti locum. 
<ter. andr. 1.683> Faciam. At iam hoc opust. Em ... sed mane; concrepuit a Glycerio ostium. 
<ter. andr. 1.684> Nil ad te. Quaero. Hem nuncin demum? At iam hoc tibi inuentum dabo. 
<ter. andr. 1.685> Iam ubi ubi erit, inuentum tibi curabo et mecum adductum 
<ter. andr. 1.686> Tuom Pamphilum: modo tu, anime mi, noli te macerare. 
<ter. andr. 1.687> Mysis. Quis est? Ehem Pamphile, optume mihi te offers. Quid id est? 
<ter. andr. 1.688> Orare iussit, si se ames, era, iam ut ad sese uenias: 
<ter. andr. 1.689> Videre te ait cupere. Vah perii: hoc malum integrascit. 
<ter. andr. 1.690> Sicin me atque illam opera tua nunc miseros sollicitari! 
<ter. andr. 1.691> Nam idcirco accersor nuptias quod mi adparari sensit. 
<ter. andr. 1.692> Quibu~ quidem quam facile potuerat quiesci si hic quiesset! 
<ter. andr. 1.693> Age, si hic non insanit satis sua sponte, instiga. Atque edepol 
<ter. andr. 1.694> Ea res est, proptereaque nunc misera in maerorest. Mysis, 
<ter. andr. 1.695> Per omnis tibi adiuro deos numquam eam me deserturum, 
<ter. andr. 1.696> Non si capiundos mihi sciam esse inimicos omnis homines. 
<ter. andr. 1.697> Hanc mi expetiui: contigit; conueniunt mores: ualeant 
<ter. andr. 1.698> Qui inter nos discidium uolunt: hanc nisi mors mi adimet nemo. 
<ter. andr. 1.699> Resipisco. Non Apollinis mage uerum atque hoc responsumst. 
<ter. andr. 1.700> Si poterit fieri ut ne pater per me stetisse credat 
<ter. andr. 1.701> Quo minus haec fierent nuptiae, uolo; sed si id non poterit, 
<ter. andr. 1.702> Id faciam, in procliui quod est, per me stetisse ut credat. 
<ter. andr. 1.703> Quis uideor? Miser, aeque atque ego. Consilium quaero. Forti~s! 
<ter. andr. 1.704> Scio quid conere. Hoc ego tibi profecto effectum reddam. 
<ter. andr. 1.705> Iam hoc opus est. Quin iam habeo. Quid est? Huic, non tibi habeo, ne erres. 
<ter. andr. 1.706> Sat habeo. Quid facies? Cedo. Dies mi ut sati~ sit uereor 
<ter. andr. 1.707> Ad agendum: ne uacuom esse me nunc ad narrandum credas: 
<ter. andr. 1.708> Proinde hinc uos amolimini; nam mi inpedimento estis. 
<ter. andr. 1.709> Ego hanc uisam. Quid tu? quo hinc te agis? Verum uis dicam? Immo etiam: 
<ter. andr. 1.710> Narrationis incipit mi initium. Quid me fiet? 
<ter. andr. 1.711> Eho tu inpudens, non satis habes quod tibi dieculam addo, 
<ter. andr. 1.712> Quantum huic promoueo nuptias? Daue, at tamen ... Quid ergo? 
<ter. andr. 1.713> Vt ducam. Ridiculum. Huc face ad me uenias, siquid poteris. 
<ter. andr. 1.714> Quid ueniam? Nil habeo. At tamen, siquid. Age ueniam. Siquid, 
<ter. andr. 1.715> Domi ero. Tu, Mysis, dum exeo, parumper me opperire hic. 
<ter. andr. 1.716> Quapropter? Ita factost opus. Matura. Iam inquam hic adero. 
<ter. andr. 1.717> Nilne esse proprium quoiquam! Di uostram fidem! 
<ter. andr. 1.718> Summum bonum esse erae putabam hunc Pamphilum, 
<ter. andr. 1.719> Amicum, amatorem, uirum in quouis loco 
<ter. andr. 1.720> Paratum; uerum ex eo nunc misera quem capit 
<ter. andr. 1.721> Laborem! Facile hic plus malist quam illic boni. 
<ter. andr. 1.722> Sed Dauos exit. Mi homo, quid istuc obsecrost? 
<ter. andr. 1.723> Quo portas puerum? Mysis, nunc opus est tua 
<ter. andr. 1.724> Mihi ad hanc rem exprompta memoria atque astutia. 
<ter. andr. 1.725> Quidnam incepturu~s? Accipe a me hunc ocius 
<ter. andr. 1.726> Atque ante nostram ianuam adpone. Obsecro, 
<ter. andr. 1.727> Humine? Ex ara hinc sume uerbenas tibi 
<ter. andr. 1.728> Atque eas substerne. Quam ob rem id tute non facis? 
<ter. andr. 1.729> Quia, si forte opu~ sit ad erum iurandum mihi 
<ter. andr. 1.730> Non adposisse, ut liquido possim. Intellego: 
<ter. andr. 1.731> Noua nunc religio in te istaec incessit. Cedo! 
<ter. andr. 1.732> Moue ocius te, ut quid agam porro intellegas. 
<ter. andr. 1.733> Pro Iuppiter! Quid est? Sponsae pater interuenit. 
<ter. andr. 1.734> Repudio quod consilium primum intenderam. 
<ter. andr. 1.735> Nescio quid narres. Ego quoque hinc ab dextera 
<ter. andr. 1.736> Venire me adsimulabo: tu ut subseruias 
<ter. andr. 1.737> Orationi, ut quomque opu~ sit, uerbis uide. 
<ter. andr. 1.738> Ego quid agas nil intellego; sed siquid est 
<ter. andr. 1.739> Quod mea opera opu~ sit uobis, ut tu plus uides, 
<ter. andr. 1.740> Manebo, nequod uostrum remorer commodum. 
<ter. andr. 1.741> Reuortor, postquam quae opu~ fuere ad nuptias 
<ter. andr. 1.742> Gnatae paraui, ut iubeam accersi. Sed quid hoc? 
<ter. andr. 1.743> Puer herclest. Mulier, tun posisti hunc? Vbi illic est? 
<ter. andr. 1.744> Non mihi respondes? Nusquam est. Vae miserae mihi! 
<ter. andr. 1.745> Reliquit me homo atque abiit. Di uostram fidem, 
<ter. andr. 1.746> Quid turbaest apud forum! Quid illi hominum litigant! 
<ter. andr. 1.747> Tum annona carast. (quid dicam aliud nescio.) 
<ter. andr. 1.748> Quor tu obsecro hic me solam? Hem quae haec est fabula? 
<ter. andr. 1.749> Eho Mysis, puer hic undest? Quisue huc attulit? 
<ter. andr. 1.750> Satin sanu~s qui me id rogites? Quem ego igitur rogem 
<ter. andr. 1.751> Qui hic neminem alium uideam? Miror unde sit. 
<ter. andr. 1.752> Dictura es quod rogo? Au! Concede ad dexteram. 
<ter. andr. 1.753> Deliras: non tute ipse ...? Verbum si mihi 
<ter. andr. 1.754> Vnum praeter quam quod te rogo faxis: caue! 
<ter. andr. 1.755> Male dicis? Vndest? Dic clare. A nobis. Hahae! 
<ter. andr. 1.756> Mirum uero inpudenter mulier si facit 
<ter. andr. 1.757> Meretrix! Ab Andriast haec, quantum intellego. 
<ter. andr. 1.758> Adeon uidemur uobis esse idonei 
<ter. andr. 1.759> In quibu~ sic inludati~? Veni in tempore. 
<ter. andr. 1.760> Propera adeo puerum tollere hinc ab ianua. 
<ter. andr. 1.761> Mane: caui quoquam ex istoc excessis loco! 
<ter. andr. 1.762> Di te eradicent! Ita me miseram territas. 
<ter. andr. 1.763> Tibi ego dico an non? Quid uis? At etiam rogas? 
<ter. andr. 1.764> Cedo, quoium puerum hic adposisti? Dic mihi. 
<ter. andr. 1.765> Tu nescis? Mitte id quod scio: dic quod rogo. 
<ter. andr. 1.766> Vostri. Quoius nostri? Pamphili. Hem quid? Pamphili? 
<ter. andr. 1.767> Eho an non est? Recte ego has semper fugi nuptias. 
<ter. andr. 1.768> O facinus animaduortendum! Quid clamitas? 
<ter. andr. 1.769> Quemne ego heri uidi ad uos adferri uesperi? 
<ter. andr. 1.770> O hominem audacem! Verum: uidi Cantharam 
<ter. andr. 1.771> Suffarcinatam. Dis pol habeo gratiam 
<ter. andr. 1.772> Quom in pariundo aliquot adfuerunt liberae. 
<ter. andr. 1.773> Ne illa illum haud nouit quoiu~ causa haec incipit: 
<ter. andr. 1.774>"Chremes si positum puerum ante aedis uiderit, 
<ter. andr. 1.775> Suam gnatam non dabit": tanto hercle mage dabit. 
<ter. andr. 1.776> Non hercle faciet. Nunc adeo, ut tu sis sciens, 
<ter. andr. 1.777> Nisi puerum tolli~ iam ego hunc in mediam uiam 
<ter. andr. 1.778> Prouoluam teque ibidem peruoluam in luto. 
<ter. andr. 1.779> Tu pol homo non es sobrius. Fallacia 
<ter. andr. 1.780> Alia aliam trudit: iam susurrari audio 
<ter. andr. 1.781> Ciuem Atticam esse hanc. Hem. "Coactus legibus 
<ter. andr. 1.782> Eam uxorem ducet." Au obsecro, an non ciuis est? 
<ter. andr. 1.783> Iocularium in malum insciens paene incidi. 
<ter. andr. 1.784> Quis hic loquitur? O Chreme, per tempus aduenis: 
<ter. andr. 1.785> Ausculta. Audiui iam omnia. Anne haec tu omnia? 
<ter. andr. 1.786> Audiui, inquam, a principio. Audistin, obsecro? Hem 
<ter. andr. 1.787> Scelera! Hanc iam oportet in cruciatum hinc abripi. 
<ter. andr. 1.788> Hic est ille: non te credas Dauom ludere. 
<ter. andr. 1.789> Me miseram! Nil pol falsi dixi, mi senex. 
<ter. andr. 1.790> Noui omnem rem. Est Simo intus? Est. Ne me attigas, 
<ter. andr. 1.791> Sceleste. Si pol Glycerio non omnia haec ... 
<ter. andr. 1.792> Eho inepta, nescis quid sit actum? Qui sciam? 
<ter. andr. 1.793> Hic socer est. Alio pacto haud poterat fieri 
<ter. andr. 1.794> Vt sciret haec quae uoluimus. Praediceres. 
<ter. andr. 1.795> Paullum interesse censes ex animo omnia, 
<ter. andr. 1.796> Vt fert natura, facias an de industria? 
<ter. andr. 1.797> In hac habitasse platea dictumst Chrysidem, 
<ter. andr. 1.798> Quae sese inhoneste optauit parere hic ditias 
<ter. andr. 1.799> Potius quam honeste in patria pauper uiueret: 
<ter. andr. 1.800> Eius morte ea ad me lege redierunt bona. 
<ter. andr. 1.801> Sed quos perconter uideo: saluete. Obsecro, 
<ter. andr. 1.802> Quem uideo? Estne hic Crito sobrinu~ Chrysidis? 
<ter. andr. 1.803> Is est. O Mysis, salue! Saluo~ sis, Crito. 
<ter. andr. 1.804> Itan Chrysis? Hem. Nos quidem pol miseras perdidit. 
<ter. andr. 1.805> Quid uos? Quo pacto hic? Satine recte? Nosne? Sic 
<ter. andr. 1.806> Vt quimus, aiunt, quando ut uolumu~ non licet. 
<ter. andr. 1.807> Quid Glycerium? Iam hic suos parentis repperit? 
<ter. andr. 1.808> Vtinam! An nondum etiam? Haud auspicato huc me appuli; 
<ter. andr. 1.809> Nam pol, si id scissem, numquam huc tetulissem pedem. 
<ter. andr. 1.810> Semper eiu~ dictast esse haec atque habitast soror; 
<ter. andr. 1.811> Quae illius fuere possidet: nunc me hospitem 
<ter. andr. 1.812> Litis sequi quam id mihi sit facile atque utile 
<ter. andr. 1.813> Aliorum exempla commonent. Simul arbitror 
<ter. andr. 1.814> Iam aliquem esse amicum et defensorem ei; nam fere 
<ter. andr. 1.815> Grandicula iam profectast illinc: clamitent 
<ter. andr. 1.816> Me sycophantam, hereditatem persequi 
<ter. andr. 1.817> Mendicum. Tum ipsam despoliare non lubet. 
<ter. andr. 1.818> O optume hospes! Pol, Crito, antiquom obtines. 
<ter. andr. 1.819> Duc me ad eam, quando huc ueni, ut uideam. Maxume. 
<ter. andr. 1.820> Sequar hos: nolo me in tempore hoc uideat senex 
<ter. andr. 1.821> Sati~ iam sati~, Simo, spectata erga te amicitiast mea;
<ter. andr. 1.822> Sati~ pericli incepi adire: orandi iam finem face. 
<ter. andr. 1.823> Dum studeo obsequi tibi, paene inlusi uitam filiae. 
<ter. andr. 1.824> Immo enim nunc quom maxume abs te postulo atque oro, Chreme, 
<ter. andr. 1.825> Vt beneficium uerbis initum dudum nunc re comprobes. 
<ter. andr. 1.826> Vide quam iniquo~ sis prae studio: dum id efficias quod lubet, 
<ter. andr. 1.827> Neque modum benignitati~ neque quid me ores cogitas; 
<ter. andr. 1.828> Nam si cogites remittas iam me onerare iniuriis. 
<ter. andr. 1.829> Quibus? At rogitas? Perpulisti me ut homini adulescentulo 
<ter. andr. 1.830> In alio occupato amore, abhorrenti ab re uxoria, 
<ter. andr. 1.831> Filiam ut darem in seditionem atque in incertas nuptias, 
<ter. andr. 1.832> Eiu~ labore atque eiu~ dolore gnato ut medicarer tuo. 
<ter. andr. 1.833> Impetrasti: incepi, dum res tetulit. Nunc non fert: feras. 
<ter. andr. 1.834> Illam hinc ciuem esse aiunt; puer est natu~: nos missos face. 
<ter. andr. 1.835> Per ego te deos oro, ut ne illis animum inducas credere, 
<ter. andr. 1.836> Quibus id maxume utilest illum esse quam deterrumum. 
<ter. andr. 1.837> Nuptiarum gratia haec sunt ficta atque incepta omnia. 
<ter. andr. 1.838> Vbi ea causa quam ob rem haec faciunt erit adempta his, desinent. 
<ter. andr. 1.839> Erras: cum Dauo egomet uidi iurgantem ancillam. Scio. At 
<ter. andr. 1.840> Vero uoltu, quom ibi me adesse neuter tum praesenserant. 
<ter. andr. 1.841> Credo et id facturas Dauo~ dudum praedixit mihi; et 
<ter. andr. 1.842> Nescio qui id tibi sum oblitus hodie, ac uolui, dicere. 
<ter. andr. 1.843> Animo nunciam otioso esse impero. Em Dauom tibi! 
<ter. andr. 1.844> Vnde egreditur? Meo praesidio atque hospiti~. Quid illud malist? 
<ter. andr. 1.845> Ego commodiorem hominem aduentum tempu~ non uidi. Scelus, 
<ter. andr. 1.846> Quemnam hic laudat? Omni~ res est iam in uado. Cesso adloqui? 
<ter. andr. 1.847> Erus est: quid agam? O salue, bone uir. Ehem Simo, o noster Chreme, 
<ter. andr. 1.848> Omnia adparata iam sunt intu~. Curasti probe. 
<ter. andr. 1.849> Vbi uoles accerse. Bene sane; id enimuero hinc nunc abest. 
<ter. andr. 1.850> Etiam tu hoc respondes quid istic tibi negotist? Mihin? Ita. 
<ter. andr. 1.851> Mihin? Tibi ergo. Modo introii. Quasi ego quam dudum rogem. 
<ter. andr. 1.852> Cum tuo gnato una. Anne est intu~ Pamphilu~? Crucior miser! 
<ter. andr. 1.853> Eho non tu dixti esse inter eos inimicitias, carnufex? 
<ter. andr. 1.854> Sunt. Quor igitur hic est? Quid illum censes? Cum illa litigat. 
<ter. andr. 1.855> Immo uero indignum, Chreme, iam facinu~ faxo ex me audies. 
<ter. andr. 1.856> Nescioquis senex modo uenit, ellum, confidens catus: 
<ter. andr. 1.857> Quom faciem uideas, uidetur esse quantiuis preti: 
<ter. andr. 1.858> Tristi~ seueritas inest in uoltu atque in uerbis fides. 
<ter. andr. 1.859> Quidnam adportat? Nil equidem nisi quod illum audiui dicere. 
<ter. andr. 1.860> Quid ait tandem? Glycerium se scire ciuem esse Atticam. Hem 
<ter. andr. 1.861> Dromo, Dromo. Quid est? Dromo. Audi. Verbum si addideris ...! Dromo. 
<ter. andr. 1.862> Audi obsecro. Quid uis? Sublimem intro rape hunc, quantum potest.
<ter. andr. 1.863> Quem? Dauom. Quam ob rem? Quia lubet. Rape inquam. Quid feci? Rape. 
<ter. andr. 1.864> Si quicquam inuenies me mentitum, occidito. Nil audio. 
<ter. andr. 1.865> Ego iam te commotum reddam. Tamen etsi hoc uerumst? Tamen.
<ter. andr. 1.866> Cura adseruandum uinctum, atque audin? Quadrupedem constringito.
<ter. andr. 1.867> Age nunciam: ego pol hodie, si uiuo, tibi 
<ter. andr. 1.868> Ostendam erum quid sit pericli fallere, 
<ter. andr. 1.869> Et illi patrem. Ah ne saeui tanto opere. O Chreme, 
<ter. andr. 1.870> Pietatem gnati! Nonne te miseret mei? 
<ter. andr. 1.871> Tantum laborem capere ob talem filium! 
<ter. andr. 1.872> Age Pamphile, exi Pamphile: ecquid te pudet? 
<ter. andr. 1.873> Quis me uolt? Perii, pater est. Quid ais, omnium ...? Ah 
<ter. andr. 1.874> Rem potius ipsam dic ac mitte male loqui. 
<ter. andr. 1.875> Quasi quicquam in hunc iam grauiu~ dici possiet. 
<ter. andr. 1.876> Ain tandem, ciui~ Glyceriumst? Ita praedicant. 
<ter. andr. 1.877>"Ita praedicant"? O ingentem confidentiam! 
<ter. andr. 1.878> Num cogitat quid dicat? Num facti piget? 
<ter. andr. 1.879> Vide num eius color pudori~ signum usquam indicat. 
<ter. andr. 1.880> Adeo inpotenti esse animo ut praeter ciuium 
<ter. andr. 1.881> Morem atque legem et sui uoluntatem patris 
<ter. andr. 1.882> Tamen hanc habere studeat cum summo probro! 
<ter. andr. 1.883> Me miserum! Hem modone id demum sensti, Pamphile? 
<ter. andr. 1.884> Olim istuc, olim quom ita animum induxti tuom, 
<ter. andr. 1.885> Quod cuperes aliquo pacto efficiundum tibi 
<ter. andr. 1.886> Eodem die istuc uerbum uere in te accidit. 
<ter. andr. 1.887> Sed quid ego? Quor me excrucio? Quor me macero? 
<ter. andr. 1.888> Quor meam senectutem huius sollicito amentia? 
<ter. andr. 1.889> An ut pro huius peccatis ego supplicium sufferam? 
<ter. andr. 1.890> Immo habeat, ualeat, uiuat cum illa. Mi pater! 
<ter. andr. 1.891> Quid "mi pater"? Quasi tu huius indigeas patris. 
<ter. andr. 1.892> Domus uxor liberi inuenti inuito patre; 
<ter. andr. 1.893> Adducti qui illam hinc ciuem dicant: uiceris. 
<ter. andr. 1.894> Pater, licetne pauca? Quid dices mihi? At 
<ter. andr. 1.895> Tamen, Simo, audi. Ego audiam? Quid audiam, 
<ter. andr. 1.896> Chreme? At tandem dicat. Age dicat, sino. 
<ter. andr. 1.897> Ego me amare hanc fateor; si id peccarest, fateor id quoque.
<ter. andr. 1.898> Tibi, pater, me dedo: quiduis oneris inpone, impera. 
<ter. andr. 1.899> Vis me uxorem ducere? Hanc uis mittere? Vt potero feram. 
<ter. andr. 1.900> Hoc modo te obsecro, ut ne credas a me adlegatum hunc senem: 
<ter. andr. 1.901> Sine me expurgem atque illum huc coram adducam. Adducas? Sine, pater. 
<ter. andr. 1.902> Aequom postulat: da ueniam. Sine te hoc exorem. Sino. 
<ter. andr. 1.903> Quiduis cupio dum ne ab hoc me falli comperiar, Chreme. 
<ter. andr. 1.904> Pro peccato magno paullum supplici satis est patri. 
<ter. andr. 1.905> Mitte orare. Vna harum quaeuis causa me ut faciam monet, 
<ter. andr. 1.906> Vel tu uel quod uerumst uel quod ipsi cupio Glycerio. 
<ter. andr. 1.907> Andrium ego Critonem uideo? Certe is est. Saluo~ sis, Chreme. 
<ter. andr. 1.908> Quid tu Athenas insolens? Euenit. Sed hicinest Simo? 
<ter. andr. 1.909> Hic. Simo ... Men quaeris? Eho tu, Glycerium hinc ciuem esse ais? 
<ter. andr. 1.910> Tu negas? Itane huc paratus aduenis? Qua re? Rogas? 
<ter. andr. 1.911> Tune inpune haec facias? Tune hic homines adulescentulos 
<ter. andr. 1.912> Inperitos rerum, eductos libere, in fraudem inlicis? 
<ter. andr. 1.913> Sollicitando et pollicitando eorum animos lactas? Sanun es? 
<ter. andr. 1.914> Ac meretricios amores nuptiis conglutinas? 
<ter. andr. 1.915> Perii, metuo ut substet hospes. Si, Simo, hunc noris satis, 
<ter. andr. 1.916> Non ita arbitrere: bonus est hic uir. Hic uir sit bonus? 
<ter. andr. 1.917> Itane adtemperate euenit, hodie in ipsis nuptiis 
<ter. andr. 1.918> Vt ueniret, antehac numquam? Est uero huic credundum, Chreme. 
<ter. andr. 1.919> Ni metuam patrem, habeo pro illa re illum quod moneam probe. 
<ter. andr. 1.920> Sycophanta. Hem. Sic, Crito, est hic: mitte. Videat qui siet. 
<ter. andr. 1.921> Si mihi perget quae uolt dicere, ea quae non uolt audiet. 
<ter. andr. 1.922> Ego istaec moueo aut curo? Non tu tuom malum aequo animo feras! 
<ter. andr. 1.923> Nam ego quae dico uera an falsa audierim iam sciri potest. 
<ter. andr. 1.924> Atticus quidam olim naui fracta ad Andrum eiectus est 
<ter. andr. 1.925> Et istaec una parua uirgo. Tum ille egens forte adplicat 
<ter. andr. 1.926> Primum ad Chrysidis patrem se. Fabulam inceptat. Sine. 
<ter. andr. 1.927> Itane uero obturbat? Perge. Tum is mihi cognatus fuit 
<ter. andr. 1.928> Qui eum recepit. Ibi ego audiui ex illo sese esse Atticum. 
<ter. andr. 1.929> Is ibi mortuost. eius nomen? Nomen tam cito? Phania? Hem 
<ter. andr. 1.930> Perii! Verum hercle opinor fuisse Phaniam; hoc certo scio,
<ter. andr. 1.931> Rhamnusium se aiebat esse. O Iuppiter! Eadem haec, Chreme, 
<ter. andr. 1.932> Multi alii in Andro tum audire. Vtinam id sit quod spero! Eho dic mihi, 
<ter. andr. 1.933> Quid eam tum? Suamne esse aibat? Non. Quoiam igitur? Fratri~ filiam. 
<ter. andr. 1.934> Certe meast. Quid ais? Quid tu ais? Arrige auris, Pamphile! 
<ter. andr. 1.935> Qui credi~? Phania illic frater meu~ fuit. Noram et scio. 
<ter. andr. 1.936> Is bellum hinc fugiens meque in Asiam persequens proficiscitur: 
<ter. andr. 1.937> Tum illam relinquere hic est ueritus. +Postilla nunc primum audio 
<ter. andr. 1.938> Quid illo sit factum. Vix sum apud me: ita animu~ commotust metu 
<ter. andr. 1.939> Spe gaudio, mirando tanto tam repentino hoc bono. 
<ter. andr. 1.940> Ne istam multimodis tuam inueniri gaudeo. Credo, pater. 
<ter. andr. 1.941> At mi unu~ scrupulus etiam restat qui me male habet. Dignus es 
<ter. andr. 1.942> Cum tua religione, odium: nodum in scirpo quaeri~. Quid istuc est? 
<ter. andr. 1.943> Nomen non conuenit. Fuit hercle huic aliud paruae. Quod, Crito? 
<ter. andr. 1.944> Numquid meministi? Id quaero. Egon huiu~ memoriam patiar meae 
<ter. andr. 1.945> Voluptati obstare, quom ego possim in hac re medicari mihi? 
<ter. andr. 1.946> Heus, Chreme, quod quaeri~, Pasibulast. Ipsa east. East. 
<ter. andr. 1.947> Ex ipsa miliens audiui. Omnis nos gaudere hoc, Chreme, 
<ter. andr. 1.948> Te credo credere. Ita me di ament, credo. Quod restat, pater ... 
<ter. andr. 1.949> Iamdudum res redduxit me ipsa in gratiam. O lepidum patrem! 
<ter. andr. 1.950> De uxore, ita ut possedi, nil mutat Chremes? Causa optumast; 
<ter. andr. 1.951> Nisi quid pater ait aliud. Nempe id. Scilicet. Dos, Pamphile, est 
<ter. andr. 1.952> Decem talenta. Accipio. Propero ad filiam. Eho mecum, Crito; 
<ter. andr. 1.953> Nam illam me credo haud nosse. Quor non illam huc transferri iubes? 
<ter. andr. 1.954> Recte admones: Dauo ego istuc dedam iam negoti. Non potest. 
<ter. andr. 1.955> Qui? Quia habet aliud magis ex sese et maiu~. Quidnam? Vinctus est. 
<ter. andr. 1.956> Pater, non recte uinctust. Haud ita iussi. Iube solui, obsecro. 
<ter. andr. 1.957> Age fiat. At matura. Eo intro. O faustum et felicem diem! 
<ter. andr. 1.958> Prouiso quid agat Pamphilus. Atque eccum. Aliquis fors me putet 
<ter. andr. 1.959> Non putare hoc uerum, at mihi nunc sic esse hoc uerum lubet.
<ter. andr. 1.960> Ego deorum uitam propterea sempiternam esse arbitror 
<ter. andr. 1.961> Quod uoluptates eorum propriae sunt; nam mi inmortalitas 
<ter. andr. 1.962> Partast, si nulla aegritudo huic gaudio intercesserit. 
<ter. andr. 1.963> Sed quem ego mihi potissumum optem, nunc quoi haec narrem, dari? 
<ter. andr. 1.964> Quid illud gaudist? Dauom uideo. Nemost quem mallem omnium; 
<ter. andr. 1.965> Nam hunc scio mea solide solum gauisurum gaudia. 
<ter. andr. 1.966> Pamphilus ubinam hic est? Daue. Quis homost? Ego sum. O Pamphile. 
<ter. andr. 1.967> Nescis quid mi obtigerit. Certe; sed quid mihi obtigerit scio. 
<ter. andr. 1.968> Et quidem ego. More hominum euenit ut quod sim nanctus mali 
<ter. andr. 1.969> Priu~ rescisceres tu quam ego illud quod tibi euenit boni. 
<ter. andr. 1.970> Glycerium mea suos parentis repperit. Factum bene. Hem. 
<ter. andr. 1.971> Pater amicu~ summu~ nobis. Quis? Chremes. Narras probe. 
<ter. andr. 1.972> Nec mora ullast quin eam uxorem ducam. Num illic somniat 
<ter. andr. 1.973> Ea quae uigilans uoluit? Tum de puero, Daue ... Ah desine! 
<ter. andr. 1.974> Solus est quem diligant di. Saluo~ sum si haec uera sunt. 
<ter. andr. 1.975> Conloquar. Quis homost? Charine, in tempore ipso mi aduenis. 
<ter. andr. 1.976> Bene factum. Audisti? Omnia. Age, me in tuis secundis respice. 
<ter. andr. 1.977> Tuos est nunc Chremes: facturum quae uoles scio esse omnia. 
<ter. andr. 1.978> Memini: atque adeo longumst illum me exspectare dum exeat. 
<ter. andr. 1.979> Sequere hac me: intus apud Glycerium nunc est. Tu, Daue, abi domum, 
<ter. andr. 1.980> Propera, accerse hinc qui auferant. Em quid stas? Quid cessas? Eo. 
<ter. andr. 1.981> Ne exspecteti~ dum exeant huc: intu~ despondebitur; 
<ter. andr. 1.982> Intu~ transigetur siquid est quod restet. Plaudite! 
