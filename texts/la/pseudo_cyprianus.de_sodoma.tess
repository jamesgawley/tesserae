<ps. cypr. sod. 1.1> Iam deus omnipotens primaeui tempora saecli
<ps. cypr. sod. 1.2> Vindice diluuio cunctis aboleuerat undis,
<ps. cypr. sod. 1.3> Quas caelum sparsit. terrae, maris expuit aequor:
<ps. cypr. sod. 1.4> Hactenus haud liquido poenas decernere pactus
<ps. cypr. sod. 1.5> Excidio. quotiens, hiemem cum induceret aer,
<ps. cypr. sod. 1.6> Frenandis uarium pluuiis mandauerat arcum,
<ps. cypr. sod. 1.7> Purpureo et uiridi signantem nubila limbo,
<ps. cypr. sod. 1.8> Iridis in nomen, propria est quae fibula nimbis.
<ps. cypr. sod. 1.9> Sed recidiua hominum pariter cum gente secunda
<ps. cypr. sod. 1.10> Impietas iterumque mali noua pullulat aetas.
<ps. cypr. sod. 1.11> Excidio iam non imbres sortita, sed ignes.
<ps. cypr. sod. 1.12> Sic Sodomum meruit tellus ardentibus uri
<ps. cypr. sod. 1.13> Roribus et finis portendere signa futuri.
<ps. cypr. sod. 1.14> Effera luxuries illic, inimica pudoris,
<ps. cypr. sod. 1.15> Instar legis erat, fugeret quam praescius hospes.
<ps. cypr. sod. 1.16> Ante uel ad Scythicas uel apud Busiridis aras
<ps. cypr. sod. 1.17> Exoptans per sacra necem caestusque cruore
<ps. cypr. sod. 1.18> Fundere Bebrycum et Libycas satiare palaestras
<ps. cypr. sod. 1.19> Antaei, Circaea nouas per pocula formas
<ps. cypr. sod. 1.20> Sumere, quam laesum Sodomis amittere sexum.
<ps. cypr. sod. 1.21> Pulsabat caelum inuidia: conubia mixta
<ps. cypr. sod. 1.22> Incestu parili, generis natura rebellis
<ps. cypr. sod. 1.23> In sese, laesumque uiri cum corpore nomen,
<ps. cypr. sod. 1.24> Tempore sed certo deus omnia prospeculatur:
<ps. cypr. sod. 1.25> Iudicat iniustos, patiens ubi criminis aetas
<ps. cypr. sod. 1.26> Cessandi spatium, uis nulla, coegerat ira.
<ps. cypr. sod. 1.27> Iamque dies ultrix aderat: duo de grege missi
<ps. cypr. sod. 1.28> Angelica forma iuuenes, qui spiritus ambo
<ps. cypr. sod. 1.29> Diua ministeria domini mandata ferebant:
<ps. cypr. sod. 1.30> Succedunt Sodomis. illic de stirpe piorum
<ps. cypr. sod. 1.31> Transuena Loth aderat, sapiens iustique colonus:
<ps. cypr. sod. 1.32> Vnus erat meminisse deum. solet utilis arbor
<ps. cypr. sod. 1.33> In siluis latitare ferens uelut hospita fructus.
<ps. cypr. sod. 1.34> Is tunc pro porta residens (uix moenia adibant
<ps. cypr. sod. 1.35> Caelicolae) quamquam diuinos nescius ultro
<ps. cypr. sod. 1.36> Aduocat, appellat, patrio ueneratur honore
<ps. cypr. sod. 1.37> Hospitioque uocat longe stabulare parantes.
<ps. cypr. sod. 1.38> Enisus longis precibus: pia pignora mensa
<ps. cypr. sod. 1.39> Officiisque probis studio dispungit amicos.
<ps. cypr. sod. 1.40> Nox requiem dederat, lux soluerat altera nocte
<ps. cypr. sod. 1.41> Et Sodoma in foribus strepitat cum lege pudenda.
<ps. cypr. sod. 1.42> Loth contra supplex: "Ne uos nunc pacta libido
<ps. cypr. sod. 1.43> Incendat. iuuenes, ipsam foedare iuuentam
<ps. cypr. sod. 1.44> Luxu, quo genitura uocant, quo semina, frustra:
<ps. cypr. sod. 1.45> Quo nullae nuptant animae, non lustra colentes,
<ps. cypr. sod. 1.46> Non stabulis reduces, non undis subter hiantes,
<ps. cypr. sod. 1.47> Nec quae pinnarum modulis prope nubila pendent.
<ps. cypr. sod. 1.48> Nec quae per terram protracto corpore manant.
<ps. cypr. sod. 1.49> Omne genus luxu genus est: sed femina coniunx
<ps. cypr. sod. 1.50> Omnibus, et numquam cuiquam nisi femina mater.
<ps. cypr. sod. 1.51> Nunc, si fas iuuenale habet uastare pudorem,
<ps. cypr. sod. 1.52> Sunt intus natae biiuges mihi, nubilis aetas;
<ps. cypr. sod. 1.53> Virginitas in flore tumet: iam dedita messi
<ps. cypr. sod. 1.54> Digna cupido uiris; tulerit quam uestra uoluptas.
<ps. cypr. sod. 1.55> Dedo pater proque hospitibus pensabo dolorem."
<ps. cypr. sod. 1.56> Vulgus ad haec demens: "Quisnam tu, quantus et unde,
<ps. cypr. sod. 1.57> Qui nobis domineris, ait, legesque recondas?
<ps. cypr. sod. 1.58> Transuena, non rector, Sodomorum iugera liras.
<ps. cypr. sod. 1.59> Nunc igitur tute ipse lues, quod nostra cupido est,
<ps. cypr. sod. 1.60> Pro natis proque hospitibus: satis unus in omnes."
<ps. cypr. sod. 1.61> Dicta et facta simul, uulgi mora nulla furentis.
<ps. cypr. sod. 1.62> Turbidus hiberno dum uoluitur impete torrens.
<ps. cypr. sod. 1.63> Riuorum innumeros uno pede deuehit amnes:
<ps. cypr. sod. 1.64> Si qua illic arbor rapidis offenditur undis,
<ps. cypr. sod. 1.65> Haut mansura diu, quantum radice licebit
<ps. cypr. sod. 1.66> Crinitas durare moras, ubi subter adesam
<ps. cypr. sod. 1.67> Perdit humum, circumfosso iam caudice pendens
<ps. cypr. sod. 1.68> Huc illuc certam differt incerta ruinam:
<ps. cypr. sod. 1.69> Haut aliter Loth in media uertigine uulgi
<ps. cypr. sod. 1.70> Nutabat uinci prope iam; sed diua potestas
<ps. cypr. sod. 1.71> Subuenit. angelici iuuenes de limine raptum
<ps. cypr. sod. 1.72> Restituunt tectis, demens et uulgus ibidem
<ps. cypr. sod. 1.73> Poenarum auspiciis interdum lumine multant.
<ps. cypr. sod. 1.74> Tum decreta dei reserant, dignam fore poenam
<ps. cypr. sod. 1.75> De caelo Sodomis: ipsum meruisse salutem
<ps. cypr. sod. 1.76> Iustitiae titulo. "Quin ergo accingeris istinc
<ps. cypr. sod. 1.77> Festinare fugam pariterque educere, si quid
<ps. cypr. sod. 1.78> Gentis habes. nos exitium iam inducimus urbi."
<ps. cypr. sod. 1.79> Loth generos citus alloquitur, sed dura hominum mens
<ps. cypr. sod. 1.80> Credere despexit monitum risitque timorem.
<ps. cypr. sod. 1.81> Tempore mox quo lux tenebras accendere temptat
<ps. cypr. sod. 1.82> Et bicolor caeli facies de nocte dieque est.
<ps. cypr. sod. 1.83> Instabant iuuenes Chaldaeam edocere gentem
<ps. cypr. sod. 1.84> Ex Sodomis iustamque domum donare saluti.
<ps. cypr. sod. 1.85>"Heia age, Loth, exsurge tuamque assume iugalem
<ps. cypr. sod. 1.86> Et natas duplices atque hinc exterminis ito,
<ps. cypr. sod. 1.87> Praeueniens Sodomum poenas." manibus quoque amicis
<ps. cypr. sod. 1.88> Producunt trepidos atque haec tibi cetera mandant:
<ps. cypr. sod. 1.89>"Serua, Loth, animam, ne uisum in terga retrorsum
<ps. cypr. sod. 1.90> Vertere forte uelis, coeptum uel sistere gressum:
<ps. cypr. sod. 1.91> In montem propera!" timuit Loth ardua tardo
<ps. cypr. sod. 1.92> Ereptare gradu. caelestes ne prius irae
<ps. cypr. sod. 1.93> Opprimerent: alios igitur deposcere portus
<ps. cypr. sod. 1.94> Aggreditur, paruam quam contra aspexerat urbem.
<ps. cypr. sod. 1.95>"Huc, inquit, fuga sit: certe uix moenibus extat,
<ps. cypr. sod. 1.96> Nec longe nec magna mihi est." fauere petenti,
<ps. cypr. sod. 1.97> Vrbis et ipsius pariter cessere salutem.
<ps. cypr. sod. 1.98> Segor inde loco nomen uox barbara nouit,
<ps. cypr. sod. 1.99> Tunc Loth ingreditur Segor: simul exoritur sol,
<ps. cypr. sod. 1.100> Vltimus ille quidem, Sodomumque incendia feruens
<ps. cypr. sod. 1.101> Infert: nam totos radios almauerat igni:
<ps. cypr. sod. 1.102> Aemula subseritur caligo, includere lucem
<ps. cypr. sod. 1.103> Coeptans atque globos confuso intexere caelo.
<ps. cypr. sod. 1.104> Fumantes coeunt nubes, nouus irruit imber,
<ps. cypr. sod. 1.105> Sulpura cum flammis flagrat chaos, aestuat aether,
<ps. cypr. sod. 1.106> Exustus crepitat liquidis ardoribus aer.
<ps. cypr. sod. 1.107> Hinc habet in falso de uero fabula famam
<ps. cypr. sod. 1.108> Solis progeniem currus optasse paternos
<ps. cypr. sod. 1.109> Nec ualuisse leuem puerum frenare superbos
<ps. cypr. sod. 1.110> Ignis equos. arsisse orbem, tunc fulmine raptum
<ps. cypr. sod. 1.111> Aurigam illicitum, planctum mutasse sorores.
<ps. cypr. sod. 1.112> Viderit Eridanus, si qua illic populus albet,
<ps. cypr. sod. 1.113> Aut si quis plumat senio modulatior ales.
<ps. cypr. sod. 1.114> Hic aliter uersae maerent miracula formae:
<ps. cypr. sod. 1.115> Namque comes coniunx, heu me, male tum quoque legis
<ps. cypr. sod. 1.116> Femina non patiens diuinae, ad murmura caeli
<ps. cypr. sod. 1.117> Audaces oculos nequiquam sola retorsit.
<ps. cypr. sod. 1.118> Non habitura loqui, quod uiderit, et simul illic
<ps. cypr. sod. 1.119> In fragilem mutata salem stetit ipsa sepulchrum.
<ps. cypr. sod. 1.120> Ipsa et imago sibi, formam sine corpore seruans,
<ps. cypr. sod. 1.121> Durat enim(==ENI+M_) adhuc(==A+DHUC) nuda statione sub aethra.
<ps. cypr. sod. 1.122> Nec pluuiis dilapsa situ nec diruta uentis.
<ps. cypr. sod. 1.123> Quin etiam siquis mutilauerit aduena formam,
<ps. cypr. sod. 1.124> Protinus ex sese suggestu uulnera complet,
<ps. cypr. sod. 1.125> Dicitur et uiuens. alio iam corpore, sexus
<ps. cypr. sod. 1.126> Munificos solito dispungere sanguine menses.
<ps. cypr. sod. 1.127> Nusquam sunt Sodomi, nusquam illic impia lucent
<ps. cypr. sod. 1.128> Moenia, cum dominis domus omnis inhospita nusquam.
<ps. cypr. sod. 1.129> Tota rogus regio est; hinc atro horrore fauillae
<ps. cypr. sod. 1.130> Hincque situ cano cineres incendia signant.
<ps. cypr. sod. 1.131> Nullus arat frustra piceas fuligine glebas.
<ps. cypr. sod. 1.132> Occidit illa prior feritas, quam prospiciens Loth
<ps. cypr. sod. 1.133> Discretus patruo dites delegerat agros.
<ps. cypr. sod. 1.134> Semiperempta etiam si qua illic iugera laetas
<ps. cypr. sod. 1.135> Autumni conantur opes. facile optima sese
<ps. cypr. sod. 1.136> Promittunt oculis pira, persica et omnia mela,
<ps. cypr. sod. 1.137> Donec carpantur: nam protinus indice tacta
<ps. cypr. sod. 1.138> Soluitur in cinerem uacui fallacia pomi.
<ps. cypr. sod. 1.139> Sic igitur caelo pariter terraque sepultis
<ps. cypr. sod. 1.140> Nec mare uiuit ibi: mors est maris illa quieti.
<ps. cypr. sod. 1.141> Quod nullos animat per anhela uolumina fluctus,
<ps. cypr. sod. 1.142> Quodque etiam patrio numquam suspirat ab austro,
<ps. cypr. sod. 1.143> Quodque caret proferre aliquam de gurgite gentem
<ps. cypr. sod. 1.144> Squamigeram leuique cute uel cortice saeptam
<ps. cypr. sod. 1.145> Vel crispam conchae et duplici compagine clausam.
<ps. cypr. sod. 1.146> Solum illic propria mentitur fruge bitumen,
<ps. cypr. sod. 1.147> Exusti fuligo maris, quod uiuidus ardor
<ps. cypr. sod. 1.148> Subter stagna coquens de sulpuris et salis aestu
<ps. cypr. sod. 1.149> Temperat inque picem dat terrae adhaerere(==A-DHA:ERERE) marinam,
<ps. cypr. sod. 1.150> Inuehitur proprio cum tempore pingue crematae
<ps. cypr. sod. 1.151> Virus aquae spumisque cutis super aequora nigra
<ps. cypr. sod. 1.152> Texitur. appellunt, quis est ea captio mercis;
<ps. cypr. sod. 1.153> Acclinant laterum leues libramine lembos,
<ps. cypr. sod. 1.154> Vt semel impositam doceant conscendere uenam;
<ps. cypr. sod. 1.155> Nam se sponte leuans adnabit inertis ad ora
<ps. cypr. sod. 1.156> Nauigii pressumque dabit prae munere largo,
<ps. cypr. sod. 1.157> Ni plaga contigerit, qua mensis femina uestit.
<ps. cypr. sod. 1.158> Ecce aliud monstrum pelagi de clade notatur:
<ps. cypr. sod. 1.159> Cuncta illic inuita natant; natura recessit
<ps. cypr. sod. 1.160> Mergendis data corporibus, si denique testae
<ps. cypr. sod. 1.161> Luciferam narem insistes, qua spiritus igni est.
<ps. cypr. sod. 1.162> Velificabit apex flammae: si flamma perempta est,
<ps. cypr. sod. 1.163> Ibit subter aquas astructio naufraga lucis.
<ps. cypr. sod. 1.164> Hae Sodomum et Gomorum signatae in saecula poenae
<ps. cypr. sod. 1.165> Gentibus iniustis, quis corda ecdura timorem
<ps. cypr. sod. 1.166> Deseruere dei. de caelo iura uereri,
<ps. cypr. sod. 1.167> Inque unum rerum dominum curare docebunt.
