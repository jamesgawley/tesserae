<plavt. stich. 1.1> Credo ego miseram
<plavt. stich. 1.1a_1a> Fuisse Penelopam,
<plavt. stich. 1.2> Soror, suo ex animo, 
<plavt. stich. 1.2a_2a> Quae tam diu uidua
<plavt. stich. 1.3> Viro suo caruit; 
<plavt. stich. 1.3a_3a> Nam nos eius animum
<plavt. stich. 1.4> De nostris factis noscimus, quarum uiri hinc apsunt,
<plavt. stich. 1.5> Quorumque nos negotiis apsentum, ita ut aequom est, 
<plavt. stich. 1.6> Sollicitae noctes et dies, soror, sumu~ semper.
<plavt. stich. 1.7> Nostrum officium
<plavt. stich. 1.7a_7a> Nos facere aequomst
<plavt. stich. 1.8> Neque id magi~ facimus
<plavt. stich. 1.8a_8a> Quam nos monet pietas.
<plavt. stich. 1.9> Sed hic, soror, adsidedum: multa uolo tecum
<plavt. stich. 1.10> Loqui de re uiri.
<plavt. stich. 1.10a_10a> Saluene, amabo?
<plavt. stich. 1.11> Spero quidem et uolo; sed hoc, soror, crucior
<plavt. stich. 1.12> Patrem tuom meumque adeo, unice qui unus
<plavt. stich. 1.13> Ciuibus ex omnibus probus perhibetur,
<plavt. stich. 1.14> Eum nunc inprobi uiri officio uti, 
<plavt. stich. 1.15> Viris qui tantas apsentibu~ nostris
<plavt. stich. 1.16> Facit iniurias inmerito
<plavt. stich. 1.17> Nosque ab eis abducere uolt.
<plavt. stich. 1.18> Haec res uitae me, soror, saturant,
<plavt. stich. 1.19> Haec mi diuidiae et senio sunt. 
<plavt. stich. 1.20> Ne lacruma, soror, neu tuo id animo 
<plavt. stich. 1.21> Fac quod tibi tuos pater facere minatur:
<plavt. stich. 1.22> Spes est eum melius facturum. 
<plavt. stich. 1.23> Noui ego illum: ioculo istaec dicit, 
<plavt. stich. 1.24> Neque ille sibi mereat Persarum 
<plavt. stich. 1.25> Montis, qui esse aurei perhibentur, 
<plavt. stich. 1.26> Vt istuc faciat quod tu metuis. 
<plavt. stich. 1.27> Tamen si faciat, minime irasci 
<plavt. stich. 1.28> Decet neque id inmerito eueniet. 
<plavt. stich. 1.29> Nam uiri nostri domo ut abierunt 
<plavt. stich. 1.30> Hic tertius - Ita ut memoras. 
<plavt. stich. 1.31> Quom ipsi interea uiuant, ualeant, 
<plavt. stich. 1.32> Vbi sint, quid agant, ecquid agant 
<plavt. stich. 1.33> Neque participant nos neque redeunt. 
<plavt. stich. 1.35_35> An id doles, soror, quia illi suom officium
<plavt. stich. 1.36> Non colunt, quom tu tuom facis? Ita pol. 
<plavt. stich. 1.37> Tace sis, caue sis audiam ego istuc 
<plavt. stich. 1.38> Posthac ex te. Nam quid iam?
<plavt. stich. 1.39> Quia pol meo animo omnis sapientis 
<plavt. stich. 1.40> Suom officium aequom est colere et facere. 
<plavt. stich. 1.41> Quam ob rem ego te hoc, soror, tam etsi es maior, 
<plavt. stich. 1.42> Moneo ut tuom memineris officium: 
<plavt. stich. 1.43> Etsi illi inprobi sint atque aliter 
<plavt. stich. 1.44> Nos faciant quam aequomst, tam pol, 
<plavt. stich. 1.45> Ne quid magi~ sit, omnibus obnixe opibus 
<plavt. stich. 1.46> Nostrum officium meminisse decet. 
<plavt. stich. 1.47> Placet: taceo. At memineris facito. 
<plavt. stich. 1.48>[Nolo ego, soror, me credi esse inmemorem uiri,
<plavt. stich. 1.49> Neque ille eos honores mihi quos habuit perdidit;
<plavt. stich. 1.50> Nam pol mihi grata acceptaque huiust benignitas. 
<plavt. stich. 1.51> Et me quidem haec condicio nunc non paenitet 
<plavt. stich. 1.52> Neque est qur studeam has nuptias mutarier; 
<plavt. stich. 1.53> Verum postremo in patri~ potestate est situm:
<plavt. stich. 1.54> Faciendum id nobis quod parentes imperant. 
<plavt. stich. 1.55> Scio atque in cogitando maerore augeor,
<plavt. stich. 1.56> Nam propemodum iam ostendit suam sententiam. 
<plavt. stich. 1.57> Igitur quaeramus nobis quid facto usu~ sit.] 
<plavt. stich. 1.58> Qui manet ut moneatur semper seruos homo officium suom
<plavt. stich. 1.59> Nec uoluntate id facere meminit, seruos is habitu hau probust. 
<plavt. stich. 1.60> Vos meministis quotcalendis petere demensum cibum: 
<plavt. stich. 1.61> Qui minu~ meministis quod opus sit facto facere in aedibus? 
<plavt. stich. 1.62> Iam quidem in suo quicque loco nisi erit mihi situm supellectilis,
<plavt. stich. 1.63> Quom ego reuortar, uos monumentis commonefaciam bubulis. 
<plavt. stich. 1.64> Non homines habitare mecum mi hic uidentur, sed sues. 
<plavt. stich. 1.65> Facite sultis nitidae ut aedes meae sint, quom redeam domum. 
<plavt. stich. 1.66> Iam ego domi adero: ad meam maiorem filiam inuiso modo; 
<plavt. stich. 1.67> Si quis me quaeret, ind~ uocatote aliqui; aut iam egomet hic ero.
<plavt. stich. 1.68> Quid agimus, soror, si offirmabit pater aduorsum nos? Pati
<plavt. stich. 1.69> Nos oportet quod ille faciat, quoius potestas plus potest. 
<plavt. stich. 1.70> Exorando, haud aduorsando sumendam operam censeo: 
<plavt. stich. 1.71> Gratiam per si petimus, spero ab eo impetrassere; 
<plavt. stich. 1.72> Aduorsari sine dedecore et scelere summo hau possumus, 
<plavt. stich. 1.73> Neque equidem id factura neque tu ut facias consilium dabo,
<plavt. stich. 1.74> Verum ut exoremus. Noui ego nostros: exorabilest. 
<plavt. stich. 1.75> Principium ego quo pacto cum illis occipiam, id ratiocinor
<plavt. stich. 1.76> Vtrum ego perplexim lacessam oratione ad hunc modum, 
<plavt. stich. 1.77> Quasi numquam quicquam adeo adsimulem, an quasi quid indaudiuerim
<plavt. stich. 1.78> Eas in se meruisse culpam: an potius temptem leniter 
<plavt. stich. 1.79> An minaciter. Scio litis fore (ego meas noui optume) 
<plavt. stich. 1.80> Si manere hic sese malint potius quam alio nubere. 
<plavt. stich. 1.81> Non faciam. Quid mihi opust decurso aetatis spatio cum eis 
<plavt. stich. 1.82> Gerere bellum, quom nil quam ob rem id faciam meruisse arbitror?
<plavt. stich. 1.83> Minime, nolo turbas, sed hoc mihi optumum factu arbitror: 
<plavt. stich. 1.84> Sic faciam: adsimulabo quasi quam culpam in sese admiserint. 
<plavt. stich. 1.85> Perplexabiliter earum hodie perpauefaciam pectora; 
<plavt. stich. 1.86> Postid agam igitur deinde ut animus meus erit, faciam palam
<plavt. stich. 1.87> Multa scio faciunda uerba. Ibo intro. Sed apertast foris. 
<plavt. stich. 1.88> Certo enim mihi paternae uocis sonitus auris accidit.
<plavt. stich. 1.89> Is est ecastor. Ferre aduorsum homini occupemus osculum.
<plavt. stich. 1.90> Salue, mi pater. Et uos ambae. Ilico agite adsidite. 
<plavt. stich. 1.91> Osculum - Sat est osculi mihi uostri. Qui, amabo, pater?
<plavt. stich. 1.92> Quia ita meae animae salsura euenit. Adside hic, pater.
<plavt. stich. 1.93> Non sedeo isti, uos sedete; ego sedero in subsellio. 
<plavt. stich. 1.94> Mane, puluinum - Bene procuras. Mihi sati~ sic fultumst. Sede.
<plavt. stich. 1.95> Sine, pater. Quid opust? Opust. Morem tibi geram. Atque hoc est satis. 
<plavt. stich. 1.96> Numquam enim nimi~ curare possunt suom parentem filiae.
<plavt. stich. 1.97> Quem aequiust nos potiorem habere quam te? Postidea, pater,
<plavt. stich. 1.98> Viros nostros, quibus tu uoluisti esse nos matres familias. 
<plavt. stich. 1.99> Bonas ut aequomst facere facitis, quom tamen apsentis uiros
<plavt. stich. 1.100> Perinde habetis quasi praesentes sient. Pudicitiast, pater,
<plavt. stich. 1.101> Eos nos magnuficare qui nos socias sumpserunt sibi. 
<plavt. stich. 1.102> Num quis hic est alienus nostris dictis auceps auribus? 
<plavt. stich. 1.103> Nullus praeter nosque teque. Vostrum animum adhiberi uolo;
<plavt. stich. 1.104> Nam ego ad uos nunc inperitus rerum et morum mulierum 
<plavt. stich. 1.105> Discipulus uenio ad magistras: quibu~ matronas moribus 
<plavt. stich. 1.106> Quae optumae sunt esse oportet? Sed utraque ut dicat mihi. 
<plavt. stich. 1.107> Quid istuc est quod huc exquisitum mulierum mores uenis?
<plavt. stich. 1.108> Pol ego uxorem quaero, postquam uostra mater mortuast. 
<plavt. stich. 1.109> Facile inuenies et peiorem et peius moratam, pater, 
<plavt. stich. 1.110> Quam illa fuit: meliorem neque tu reperies neque sol uidet. 
<plavt. stich. 1.111> At ego ex te exquiro atque ex istac tua sorore. Edepol, pater,
<plavt. stich. 1.112> Scio ut oportet esse: si sint - ita ut ego aequom censeo. 
<plavt. stich. 1.113> Volo scire ergo ut aequom censes. Vt, per urbem quom ambulent,
<plavt. stich. 1.114> Omnibus os opturent, ne quis merito male dicat sibi. 
<plavt. stich. 1.115> Dic uicissim nunciam tu. Quid uis tibi dicam, pater?
<plavt. stich. 1.116> Vbi facillime spectatur mulier quae ingenio est bono? 
<plavt. stich. 1.117> Quoi male faciundi est potestas, quae ne id faciat temperat.
<plavt. stich. 1.118> Hau male istuc! Agetu altera, utra siet condicio pensior 
<plavt. stich. 1.119> Virginemne an uiduam habere? Quanta mea sapientiast, 
<plavt. stich. 1.120> Ex malis multis malum quod minimumst, id minimest malum.
<plavt. stich. 1.121> Qui potis est mulier uitare uitiis? Vt cottidie 
<plavt. stich. 1.122> Pridie caueat ne faciat quod pigeat postridie. 
<plavt. stich. 1.123> Quae tibi mulier uidetur multo sapientissuma? 
<plavt. stich. 1.124> Quae tamen, quom res secundae sunt, se poterit gnoscere, 
<plavt. stich. 1.125> Et illa quae aequo animo patietur sibi esse peius quam fuit. 
<plavt. stich. 1.126> Edepol uos lepide temptaui uostrumque ingenium ingeni.
<plavt. stich. 1.127> Sed hoc est quod ad uos uenio quodque esse ambas conuentas uolo:
<plavt. stich. 1.128> Mi auctores ita sunt amici, ut uos hinc abducam domum. 
<plavt. stich. 1.129> At enim nos quarum res agitur aliter auctores sumus. 
<plavt. stich. 1.130> Nam aut olim, nisi tibi placebant, non datas oportuit 
<plavt. stich. 1.131> Aut nunc non aequomst abduci, pater, illisce apsentibus. 
<plavt. stich. 1.132> Vosne ego patiar cum mendicis nuptas me uiuo uiris? 
<plavt. stich. 1.133> Placet ille meus mihi mendicus: suo~ rex reginae placet.
<plavt. stich. 1.134> Idem animust in paupertate qui olim in diuitiis fuit: 
<plavt. stich. 1.135> Vosne latrones et mendicos homines magni penditis? 
<plavt. stich. 1.136> Non tu me argento dedisti, opinor, nuptum, sed uiro. 
<plavt. stich. 1.137> Quid illos exspectatis qui abhinc iam abierunt triennium? 
<plavt. stich. 1.138> Quin uos capitis condicionem ex pessuma primariam? 
<plavt. stich. 1.139> Stultitiast, pater, uenatum ducere inuitas canes. 
<plavt. stich. 1.140> Hostis est uxor inuita quae ad uirum nuptum datur. 
<plavt. stich. 1.141> Certumne est neutram uostrarum persequi imperium patris?
<plavt. stich. 1.142> Persequimur, nam quo dedisti nuptum abire nolumus. 
<plavt. stich. 1.143> Bene ualete. Ibo atque amicis uostra consilia eloquar. 
<plavt. stich. 1.144> Probiores credo arbitrabunt, si probis narraueris. 
<plavt. stich. 1.145> Curate igitur familiarem rem ut potestis optume. 
<plavt. stich. 1.146> Nunc places, quom recte monstras; nunc tibi auscultabimus. 
<plavt. stich. 1.147> Nunc, soror, abeamus intro. Immo interuisam domum. 
<plavt. stich. 1.148> Si a uiro tibi forte ueniet nuntius, facito ut sciam.
<plavt. stich. 1.149> Neque ego te celabo neque tu me celassis quod scias. 
<plavt. stich. 1.150> Eho, Crocotium, i, parasitum Gelasimum huc arcessito, 
<plavt. stich. 1.151> Tecum adduce; nam illum ecastor mittere ad portum uolo, 
<plavt. stich. 1.152> Si quae forte ex Asia nauis heri aut hodie uenerit. 
<plavt. stich. 1.153> Nam dies totos apud portum seruos unus adsidet; 
<plavt. stich. 1.154> Sed tamen uolo interuisi. Propera atque actutum redi.
<plavt. stich. 1.155> Famem ego fuisse suspicor matrem mihi,
<plavt. stich. 1.156> Nam postquam natus sum satur numquam fui. 
<plavt. stich. 1.157> Neque quisquam melius referet matri gratiam 
<plavt. stich. 1.157a_157a> Quam ego meae matri refero - inuitissumus.
<plavt. stich. 1.158>[Neque rettulit quam ego refero meae matri Fami.] 
<plavt. stich. 1.159> Nam illa me in aluo menses gestauit decem, 
<plavt. stich. 1.160> At ego illam in aluo gesto plus annos decem. 
<plavt. stich. 1.161> Atque illa puerum me gestauit paruolum, 
<plavt. stich. 1.162> Quo minu~ laboris cepisse illam existumo: 
<plavt. stich. 1.163> Ego non pauxillulam in utero gesto famem, 
<plavt. stich. 1.164> Verum hercle multo maxumam et grauissumam; 
<plavt. stich. 1.165> Vteri dolores mi oboriunt cottidie, 
<plavt. stich. 1.166> Sed matrem parere nequeo nec quid agam scio. 
<plavt. stich. 1.167>+Auditaui saepe hoc uolgo dicier+
<plavt. stich. 1.168> Solere elephantum grauidam perpetuos decem 
<plavt. stich. 1.169> Esse annos; eius ex semine haec certost fames, 
<plavt. stich. 1.170> Nam iam compluris annos utero haeret meo. 
<plavt. stich. 1.171> Nunc si ridiculum hominem quaerat quispiam, 
<plavt. stich. 1.172> Venalis ego sum cum ornamentis omnibus; 
<plavt. stich. 1.173> Inanimentis explementum quaerito. 
<plavt. stich. 1.174> Gelasimo nomen mi indidit paruo pater, 
<plavt. stich. 1.175>(Propter pauperiem hoc adeo nomen repperi) 
<plavt. stich. 1.176> Quia ind~ iam a pusillo puero ridiculus fui, 
<plavt. stich. 1.177> Eo quia paupertas fecit ridiculus forem 
<plavt. stich. 1.178> Nam illa artis omnis perdocet, ubi quem attigit. 
<plavt. stich. 1.179> Per annonam caram dixit me natum pater: 
<plavt. stich. 1.180> Propterea, credo, nunc essurio acrius. 
<plavt. stich. 1.181> Sed generi nostro haec redditast benignitas: 
<plavt. stich. 1.182> Nulli negare soleo, siqui~ me essum uocat. 
<plavt. stich. 1.183> Oratio una interiit hominum pessume, 
<plavt. stich. 1.184> Atque optuma hercle meo animo et scitissuma, 
<plavt. stich. 1.185> Qua ante utebantur: "ueni illo ad cenam, sic face, 
<plavt. stich. 1.186> Promitte uero, ne grauare. Est commodum? 
<plavt. stich. 1.187> Volo inquam fieri, non amittam quin eas." 
<plavt. stich. 1.188> Nunc reppererunt iam ei uerbo uicarium 
<plavt. stich. 1.189>(Nihili quidem hercle uerbumst ac uilissumum): 
<plavt. stich. 1.190>"Vocem te ad cenam nisi egomet cenem foris."
<plavt. stich. 1.191> Ei hercle ego uerbo lumbos diffractos uelim, 
<plavt. stich. 1.192> Ni uere perierit, si cenassit domi. 
<plavt. stich. 1.193> Haec uerba subigunt med ut mores barbaros 
<plavt. stich. 1.194> Discam atque ut faciam praeconis compendium 
<plavt. stich. 1.195> Itaque auctionem praedicem ipse ut uenditem. 
<plavt. stich. 1.196> Hic illest parasitus quem arcessitum missa sum. 
<plavt. stich. 1.197> Quae loquitur auscultabo priu~ quam conloquar. 
<plavt. stich. 1.198> Sed curiosi sunt hic complures mali, 
<plavt. stich. 1.199> Alienas res qui curant studio maxumo, 
<plavt. stich. 1.200> Quibus ipsis nullast res quam procurent sua: 
<plavt. stich. 1.201> I quando quem auctionem facturum sciunt, 
<plavt. stich. 1.202> Adeunt, perquirunt quid siet caussae ilico 
<plavt. stich. 1.203> Alienum aes cogat an pararit praedium, 
<plavt. stich. 1.204> Vxorin sit reddenda dos diuortio. 
<plavt. stich. 1.205> Eos omnis tam etsi hercle haud indignos iudico 
<plavt. stich. 1.206> Qui multum miseri sint, laborent, nil moror: 
<plavt. stich. 1.207> Dicam auctionis caussam, ut damno gaudeant; 
<plavt. stich. 1.208> Nam curiosus nemo est quin sit maliuolus. 
<plavt. stich. 1.208a_208a> Ipsus egomet quam ob rem auctionem praedicem,
<plavt. stich. 1.209> Damna euenerunt maxuma misero mihi, 
<plavt. stich. 1.210> Ita me mancupia miserum adfecerunt male, 
<plavt. stich. 1.211> Potationes plurumae demortuae;
<plavt. stich. 1.212> Quot adeo cenae quas defleui mortuae, 
<plavt. stich. 1.213> Quot potiones mulsi, quae autem prandia, 
<plavt. stich. 1.214> Quae inter continuom perdidi triennium!
<plavt. stich. 1.215> Prae maerore adeo miser atque aegritudine 
<plavt. stich. 1.216> Consenui; paene sum fame - emortuos. 
<plavt. stich. 1.217> Ridiculus aeque nullus est, quando essurit. 
<plavt. stich. 1.218> Nunc auctionem facere decretumst mihi 
<plavt. stich. 1.219> Foras necessumst quidquid habeo uendere. 
<plavt. stich. 1.220> Adeste sultis, praeda erit praesentium. 
<plavt. stich. 1.221> Logos ridiculos uendo. Age licemini. 
<plavt. stich. 1.222> Qui cena poscit? Ecqui poscit prandio? 
<plavt. stich. 1.223>(Hercules te amabit - Prandio, cena tibi. 
<plavt. stich. 1.224> Ehem, adnuistin? Nemo meliores dabit, 
<plavt. stich. 1.225> Nulli meliores esse parasito sinam. 
<plavt. stich. 1.226> Vel unctiones Graecas sudatorias 
<plavt. stich. 1.227> Vendo uel alias malacas, crapularias; 
<plavt. stich. 1.228> Cauillationes, adsentatiunculas
<plavt. stich. 1.229> Ac peiieratiunculas parasiticas;
<plavt. stich. 1.230> Robiginosam strigilim, ampullam rubidam, 
<plavt. stich. 1.231> Parasitum inanem quo recondas reliquias. 
<plavt. stich. 1.232> Haec ueniisse iam opus est quantum potest, 
<plavt. stich. 1.233> Vti decumam partem Herculi polluceam. 
<plavt. stich. 1.235_235> Ecastor auctionem hau magni preti!
<plavt. stich. 1.236> Adhaesit homini ad infumum uentrem fames. 
<plavt. stich. 1.237> Adibo ad hominem. Quis haec est quae aduorsum it mihi?
<plavt. stich. 1.238> Epignomi ancilla haec quidem est Crocotium. 
<plavt. stich. 1.239> Gelasime, salue. Non id est nomen mihi. 
<plavt. stich. 1.240> Certo mecastor id fuit nomen tibi. 
<plavt. stich. 1.241> Fuit disertim, uerum id usu perdidi:
<plavt. stich. 1.242> Nunc Miccotrogus nomine e uero uocor. 
<plavt. stich. 1.243> Eu ecastor! 
<plavt. stich. 1.244> Risi ted hodie multum. Quando aut quo in loco? 
<plavt. stich. 1.245> Hic quom auctionem praedicabas - Pessuma, 
<plavt. stich. 1.246> Eho an audiuisti? Te quidem dignissumam. 
<plavt. stich. 1.247> Quo nunc is? Ad te. Quid uenis? Panegyris
<plavt. stich. 1.248> Rogare iussit ted ut opere maxumo 
<plavt. stich. 1.249> Mecum simitu ut ires ad sese domum. 
<plavt. stich. 1.250> Ego illo mehercle uero eo quantum potest. 
<plavt. stich. 1.251> Iamne exta cocta sunt? Quot agnis fecerat? 
<plavt. stich. 1.252> Illa quidem nullum sacruficauit. Quo modo?
<plavt. stich. 1.253> Quid igitur me uolt? Tritici modios decem 
<plavt. stich. 1.254> Rogare, opinor, te uolt. Mene, ut ab se petam? 
<plavt. stich. 1.255> Immo ut a uobis mutuom nobis dares. 
<plavt. stich. 1.256> Nega esse quod dem nec mihi nec mutuom 
<plavt. stich. 1.257> Neque aliud quicquam nisi hoc quod habeo pallium; 
<plavt. stich. 1.258> Linguam quoque etiam uendidi datariam. 
<plavt. stich. 1.259> Au!
<plavt. stich. 1.260> Nullan tibi lingua est? Quae quidem dicat "dabo";
<plavt. stich. 1.261> Ventri reliqui eccam quae dicat "cedo." 
<plavt. stich. 1.262> Malum quidem si uis - Haec eadem dicit tibi. 
<plavt. stich. 1.263> Quid nunc? Ituru~s an non? Abi sane domum, 
<plavt. stich. 1.265_265> Iam illo uenturum dicito. Propera atque abi. -
<plavt. stich. 1.266> Demiror quid illaec me ad se arcessi iusserit, 
<plavt. stich. 1.267> Quae numquam iussit me ad se arcessi ante hunc diem 
<plavt. stich. 1.268> Postquam uir abiit eiius. Miror quid siet: 
<plavt. stich. 1.269> Nisi ut periclum fiat uisam quid uelit. 
<plavt. stich. 1.270> Sed eccum Pinacium eiius puerum. Hoc uide, 
<plavt. stich. 1.271> Satin ut facete, atque ex pictura astitit? 
<plavt. stich. 1.272> Ne iste edepol uinum poculo pauxillulo 
<plavt. stich. 1.273> Saepe exanclauit submerum scitissume. 
<plavt. stich. 1.274> Mercurius, Ioui~ qui nuntius perhibetur, numquam aeque patri
<plavt. stich. 1.275> Suo nuntium lepidum attulit quam ego nunc meae erae nuntiabo
<plavt. stich. 1.276> Itaque onustum pectus porto laetitia lubentiaque
<plavt. stich. 1.277> Neque lubet nisi gloriosse quicquam proloqui profecto.
<plavt. stich. 1.278> Amoenitates omnium uenerum et uenustatum adfero
<plavt. stich. 1.279> Ripisque superat mi atque abundat pectus laetitia meum.
<plavt. stich. 1.280> Propera, Pinacium, pedes hortare, honesta dicta factis
<plavt. stich. 1.281> Nunc tibi potestas adipiscendist gloriam, laudem, decus
<plavt. stich. 1.282> Eraeque egenti subueni - benefacta maiorum tuom
<plavt. stich. 1.283> Quae misera in exspectatione est Epignomi aduentum uiri. 
<plavt. stich. 1.284> Proinde ut decet amat uirum suom, cupide expetit. Nunc, Pinacium,
<plavt. stich. 1.285> Age ut placet, curre ut lubet, caue quemquam flocci feceris,
<plavt. stich. 1.286> Cubitis depulsa de uia, tranquillam concinna uiam;
<plavt. stich. 1.287> Si rex opstabit obuiam, regem ipsum priu~ peruortito.
<plavt. stich. 1.288> Quidnam dicam Pinacium
<plavt. stich. 1.288a_288a> Lasciuibundum tam lubentem currere?
<plavt. stich. 1.289> Harundinem fert sportulamque et hamulum piscarium. 
<plavt. stich. 1.290> Sed tandem, opinor, aequiust eram mihi esse supplicem
<plavt. stich. 1.291> Atque oratores mittere ad me donaque ex auro et quadrigas 
<plavt. stich. 1.292> Qui uehar, nam pedibus ire non queo. Ergo +nam+ reuortar.
<plavt. stich. 1.293> Ad me adiri et supplicari egomet mihi aequom censeo. 
<plavt. stich. 1.294> An uero nugas censeas, nihil esse quod ego nunc scio? 
<plavt. stich. 1.295> Tantum a portu adporto bonum, tam gaudium grande adfero,
<plavt. stich. 1.296> Vix ipsa domina hoc, nisi sciat, exoptare ab dis audeat. 
<plavt. stich. 1.297> Nunc ultro id deportem? Hau placet neque id uiri officium arbitror.
<plavt. stich. 1.298> Sic hoc uidetur mihi magis meo conuenire huic nuntio; 
<plavt. stich. 1.299> Aduorsum ueniat, opsecret se ut nuntio hoc impertiam; 
<plavt. stich. 1.300> Secundas fortunas decent superbiae. 
<plavt. stich. 1.301> Sed tandem quom recogito, qui potuit scire haec scire me? 
<plavt. stich. 1.302> Non enim possum quin reuortar, quin loquar, quin edissertem
<plavt. stich. 1.303> Eramque ex maerore eximam, bene facta maiorum meum
<plavt. stich. 1.304> Exaugeam atque illam augeam insperato, opportuno modo: 
<plavt. stich. 1.305> Contundam facta Talthubi contemnamque omnis nuntios; 
<plavt. stich. 1.306> Simulque ad cursuram meditabor me ad ludos Olympios. 
<plavt. stich. 1.307> Sed spatium hoc occidit: breuest curriculo; quam me paenitet!
<plavt. stich. 1.308> Quid hoc? Occlusam ianuam uideo. Ibo et pultabo fores. 
<plavt. stich. 1.309> Aperite atque adproperate, fores facite ut pateant, remouete moram;
<plavt. stich. 1.310> Nimis haec res sine cura geritur. Vide quam dudum hic asto et pulto.
<plavt. stich. 1.311> Somnon operam datis? Experiar fores an cubiti an pedes plus ualeant.
<plavt. stich. 1.312> Nimi~ uellem hae fores erum fugissent, ea caussa ut haberent +manum+;
<plavt. stich. 1.313> Defessus sum pultando. 
<plavt. stich. 1.314> Hoc postremumst. Vae uobis!
<plavt. stich. 1.315> Ibo atque hunc compellabo. 
<plavt. stich. 1.316> Saluos sis. Et tu salue. 
<plavt. stich. 1.317> Iam tu piscator factu~s? 
<plavt. stich. 1.318> Quam pridem non edisti?
<plavt. stich. 1.320_320> Vnde is? Quid fers? Quid festinas? Tua quod nihil refert, ne cures.
<plavt. stich. 1.321> Quid istic inest? Quas tu edes colubras. Quid tam iracundu~s? Si in te
<plavt. stich. 1.322> Pudor adsit, non me appelles.
<plavt. stich. 1.323> Possum scire ex te uerum?
<plavt. stich. 1.325_325> Potes: hodie non cenabis.
<plavt. stich. 1.326> Quisnam, opsecro, has frangit fores? Vbist? 
<plavt. stich. 1.326a_326a> Tun haec faci~? Tun mihi huc hosti~ uenis?
<plavt. stich. 1.327> Salue, tuo arcessitu uenio huc. Ean gratia fores ecfringis?
<plavt. stich. 1.328> Tuos inclama, tui delinquont: ego quid me uelles uisebam;
<plavt. stich. 1.329> Nam me quidem harum miserebat. Ergo auxilium propere latumst.
<plavt. stich. 1.330> Quisnam hic loquitur tam prope nos? Pinacium. Vbi is est?
<plavt. stich. 1.331> Respice ad me et relinque egentem parasitum, Panegyris.
<plavt. stich. 1.332> Pinacium. Istuc indiderunt nomen maiores mihi.
<plavt. stich. 1.333> Quid agis? Quid agam rogitas? Quidni rogitem? Quid mecum est tibi? 
<plavt. stich. 1.334> Mihin fastidis, propudiose? Eloquere propere, Pinacium. 
<plavt. stich. 1.335> Iube me omittere igitur hos qui retinent. Qui retinent? Rogas?
<plavt. stich. 1.336> Omnia membra lassitudo mihi tenet - Linguam quidem 
<plavt. stich. 1.337> Sat scio tibi non tenere. Ita celeri curriculo fui 
<plavt. stich. 1.338> Propere a portu tui honoris caussa. Ecquid adportas boni
<plavt. stich. 1.339> Nimio +inparti+ multo tanta plus quam speras. salua sum.
<plavt. stich. 1.340> At ego perii, quoi medullas lassitudo perbibit. 
<plavt. stich. 1.341> Quid ego, quoi misero medullas uentris percepit fames? 
<plavt. stich. 1.342> Ecquem conuenisti? Multos. At uirum? Equidem plurumos:
<plavt. stich. 1.343> Verum ex multis nequiorem nullum quam hic est. Quo modo?
<plavt. stich. 1.344> Iam dudum ego istum patior dicere iniuste mihi. 
<plavt. stich. 1.345> Praeterhac si me inritassis - Edepol essuries male. 
<plavt. stich. 1.346> Animum inducam ut istuc uerum te elocutum esse arbitrer.
<plavt. stich. 1.347> Munditias uolo fieri. Ecferte huc scopas simulque harundinem, 
<plavt. stich. 1.348> Vt operam omnem araneorum perdam et texturam inprobem 
<plavt. stich. 1.349> Deiciamque eorum omnis telas. Miseri algebunt postea. 
<plavt. stich. 1.350> Quid? Illos itidemne esse censes quasi te cum ueste unica?
<plavt. stich. 1.351> Cape illas scopas. Capiam. Hoc egomet, tu hoc conuorre. Ego fecero.
<plavt. stich. 1.352> Ecquis huc ecfert nassiternam cum aqua? Sine suffragio
<plavt. stich. 1.353> Populi tamen aedilitatem hicquidem gerit. Age tu ocius 
<plavt. stich. 1.354> Pinge humum, consperge ante aedis. Faciam. Factum oportuit.
<plavt. stich. 1.355> Ego hinc araneas de foribus deiciam et de pariete. 
<plavt. stich. 1.356> Edepol rem negotiossam! Quid sit nil etiam scio, 
<plavt. stich. 1.357> Nisi forte hospites uenturi <si> sunt. Lectos sternite. 
<plavt. stich. 1.358> Principium placet de lectis. Alii ligna caedite, 
<plavt. stich. 1.359> Alii piscis depurgate quos piscator attulit, 
<plavt. stich. 1.360> Pernam et glandium deicite. Hic hercle homo nimium sapit.
<plavt. stich. 1.361> Non ecastor, ut ego opinor, satis erae morem geris. 
<plavt. stich. 1.362> Immo res omnis relictas habeo prae quod tu uelis. 
<plavt. stich. 1.363> Tum tu igitur, qua caussa missus es ad portum, id expedi.
<plavt. stich. 1.364> Dicam. Postquam me misisti ad portum cum luci semul, 
<plavt. stich. 1.365> Commodum radiossus sese sol superabat ex mari. 
<plavt. stich. 1.366> Dum percontor portitores, ecquae nauis uenerit 
<plavt. stich. 1.367> Ex Asia, negant uenisse, conspicatus sum interim 
<plavt. stich. 1.368> Cercurum, quo ego me maiorem non uidisse censeo. 
<plavt. stich. 1.369> In portum uento secundo, uelo passo peruenit. 
<plavt. stich. 1.370> Alius alium percontamur: "quoiast nauis? quid uehit?"
<plavt. stich. 1.371> Interibi Epignomum conspicio tuom uirum et seruom Stichum.
<plavt. stich. 1.372> Hem quid? Epignomum elocutu~s? Tuom uirum. Et uitam meam.
<plavt. stich. 1.373> Venit inquam. Tutin ipsus ipsum uidisti? Lubens.
<plavt. stich. 1.374> Argenti aurique aduexit nimium. Nimi~ factum bene! 
<plavt. stich. 1.375> Hercle uero capiam scopas atque hoc conuorram lubens. 
<plavt. stich. 1.376> Lanam purpuramque multam. Est qui uentrem uestiam.
<plavt. stich. 1.377> Lectos eburatos, auratos. Accubabo regie. 
<plavt. stich. 1.378> Tum Babylonica et peristroma tonsilia et tappetia 
<plavt. stich. 1.379> Aduexit, nimium bonae rei. Hercle rem gestam bene! 
<plavt. stich. 1.380> Poste, ut occepi narrare, fidicinas, tibicinas, 
<plavt. stich. 1.381> Sambucas aduexit secum forma eximia. Edgepae! 
<plavt. stich. 1.382> Quando adbibero, adludiabo: tum sum ridiculissumus. 
<plavt. stich. 1.383> Poste unguenta multigenerum multa. Non uendo logos.
<plavt. stich. 1.384> Iam <iam> non facio auctionem, mi optigit hereditas: 
<plavt. stich. 1.385> Maliuoli, perquisitores auctionum, perierint. 
<plavt. stich. 1.386> Hercules, decumam esse adauctam tibi quam uoui gratulor. 
<plavt. stich. 1.387> Spes est tandem aliquando inportunam exigere ex utero famem.
<plavt. stich. 1.388> Poste autem aduexit parasitos secum - Ei, perii miser!
<plavt. stich. 1.389> Ridiculissumos. Reuorram hercle hoc quod conuorri modo.
<plavt. stich. 1.390> Vidistin uirum sororis Pamphilum? Non. Non adest?
<plavt. stich. 1.391> Immo uenisse eum simitu aiebat ille: ego huc citus
<plavt. stich. 1.392> Praecucurri, ut nuntiarem nuntium exoptabilem.
<plavt. stich. 1.393> Venales logi sunt illi quos negabam uendere.
<plavt. stich. 1.394> Ilicet, iam meo malost quod maleuolentes gaudeant.
<plavt. stich. 1.395> Hercules, qui deu~ sis, sane discessisti non bene.
<plavt. stich. 1.396> I intro, Pinacium, iube famulos rem diuinam mi apparent.
<plavt. stich. 1.397> Bene uale. Vin administrem? Sat seruorum habeo domi.
<plavt. stich. 1.398> Enim uero, Gelasime, opinor prouenisti futtile,
<plavt. stich. 1.399> Si neque ille adest neque hic qui uenit quicquam subuenit.
<plavt. stich. 1.400> Ibo intro ad libros et discam de dictis melioribus;
<plavt. stich. 1.401> Nam ni illos homines expello, ego occidi planissume.
<plavt. stich. 1.402> Quom bene re gesta saluos conuortor domum,
<plavt. stich. 1.403> Neptuno gratis habeo et Tempestatibus;
<plavt. stich. 1.404> Simul Mercurio, qui me in mercimoniis
<plavt. stich. 1.405> Iuuit lucrisque quadruplicauit rem meam.
<plavt. stich. 1.406> Olim quos abiens adfeci aegrimonia,
<plavt. stich. 1.407> Eos nunc laetantis faciam aduentu meo. 
<plavt. stich. 1.408> Nam iam Antiphonem conueni adfinem meum 
<plavt. stich. 1.409> Cumque eo reueni ex inimicitia in gratiam. 
<plavt. stich. 1.410> Videte, quaeso, quid potest pecunia: 
<plavt. stich. 1.411> Quoniam bene gesta re redisse me uidet 
<plavt. stich. 1.412> Magnasque adportauisse diuitias domum, 
<plavt. stich. 1.413> Sine aduocatis ibidem in cercuro in stega 
<plavt. stich. 1.414> In amicitiam atque in gratiam conuortimus. 
<plavt. stich. 1.415> Et is hodie apud me cenat et frater meus; 
<plavt. stich. 1.416> Nam heri ambo in uno portu fuimus, sed mea 
<plavt. stich. 1.417> Hodie solutast nauis aliquanto prius. 
<plavt. stich. 1.418> Age abduce hasce intro quas mecum adduxi, Stiche. 
<plavt. stich. 1.419> Ere, si ego taceam seu loquar, scio scire te 
<plavt. stich. 1.420> Quam multas tecum miserias mulcauerim. 
<plavt. stich. 1.421> Nunc hunc diem unum ex illis multis miseriis 
<plavt. stich. 1.422> Volo me eleutheria capere aduenientem domum. 
<plavt. stich. 1.423> Et ius et aequom postulas: sumas, Stiche. 
<plavt. stich. 1.424> In hunc diem te nil moror; abi quo lubet. 
<plavt. stich. 1.425> Cadum tibi ueteris uini propino. Papae!
<plavt. stich. 1.426> Ducam hodie amicam. Vel decem, dum de tuo. 
<plavt. stich. 1.427> Quid? Hoc etiam unum? Quid id autem unumst? Expedi.
<plavt. stich. 1.428> Ad cenam ibone? si uocatu~s, Censeo. 
<plavt. stich. 1.429> Sic hoc placet; rogatu necne nil moror. 
<plavt. stich. 1.430> Vbi cenas hodie? Sic hanc rationem institi: 
<plavt. stich. 1.431> Amicam ego habeo Stephanium hinc ex proxumo, 
<plavt. stich. 1.432> Tui fratris ancillam: eo condixi in symbolam 
<plavt. stich. 1.433> Ad cenam ad eius conseruom Sangarinum Syrum. 
<plavt. stich. 1.434> Eademst amica ambobus, riuales sumus. 
<plavt. stich. 1.435> Age abduce hasce intro. Hunc tibi dedo diem. 
<plavt. stich. 1.436> Meam culpam habeto, nisi probe excruciauero. 
<plavt. stich. 1.437> Iam hercle ego per hortum ad amicam transibo meam 
<plavt. stich. 1.438> Mi hanc occupatum noctem; eadem symbolam 
<plavt. stich. 1.439> Dabo et iubebo ad Sangarinum cenam coqui. 
<plavt. stich. 1.440> Aut egomet ibo atque opsonabo opsonium. 
<plavt. stich. 1.441> Sangarinus scio iam hic aderit cum domino suo. 
<plavt. stich. 1.442> Seruos homo qui nisi temperi ad cenam meat, 
<plavt. stich. 1.443> Aduorsitores pol cum uerberibus decet 
<plavt. stich. 1.444> Dari, uti eum uerberabundi adducant domum. 
<plavt. stich. 1.445> Parata res faciam ut sit. Egomet me moror. 
<plavt. stich. 1.446> Atque id ne uos miremini, homines seruolos 
<plavt. stich. 1.447> Potare, amare atque ad cenam condicere: 
<plavt. stich. 1.448> Licet haec Athenis nobis. Sed quom cogito, 
<plavt. stich. 1.449> Potius quam inuidiam inueniam, est etiam hic ostium 
<plavt. stich. 1.450> Aliud posticum nostrarum harunc aedium: 
<plavt. stich. 1.450a_450a>(Posticam partem magis utuntur aedium
<plavt. stich. 1.451> Ea ibo opsonatum, eadem referam opsonium: 
<plavt. stich. 1.452> Per hortum utroque commeatus continet. 
<plavt. stich. 1.453> Ite hac secundum uos me. Ego hunc lacero diem.
<plavt. stich. 1.454> Libros inspexi; tam confido quam potis 
<plavt. stich. 1.455> Me meum optenturum regem ridiculis logis. 
<plavt. stich. 1.456> Nunc interuiso iamne a portu aduenerit, 
<plavt. stich. 1.457> Vt eum aduenientem meis dictis deleniam.
<plavt. stich. 1.458> Hicquidem Gelasimus est parasitus qui uenit. 
<plavt. stich. 1.459> Auspicio hodie optumo exiui foras: 
<plavt. stich. 1.460> Mustela murem apstulit praeter pedes;
<plavt. stich. 1.461> Quom strena opscaeuauit, spectatum hoc mihist. 
<plavt. stich. 1.462> Nam ut illa uitam repperit hodie sibi, 
<plavt. stich. 1.463> Item me spero facturum: augurium hac facit. 
<plavt. stich. 1.464> Epignomus hicquidemst qui astat. Ibo atque adloquar. 
<plavt. stich. 1.465> Epignome, ut ego nunc te conspicio lubens!
<plavt. stich. 1.466> Vt prae laetitia lacrumae prosiliunt mihi! 
<plavt. stich. 1.467> Valuistin usque? Sustentatumst sedulo. 
<plavt. stich. 1.468> Propino tibi salutem plenis faucibus. 
<plavt. stich. 1.469> Bene atque amice dicis. Di dent quae uelis. 
<plavt. stich. 1.471_471> Cenem illi apud te, quoniam saluos aduenis.
<plavt. stich. 1.472> Locatast opera nunc quidem; tam gratiast. 
<plavt. stich. 1.473> Promitte. Certumst. Sic face inquam. Certa rest.
<plavt. stich. 1.474> Lubente +hercle me+ facies. Idem ego istuc scio.
<plavt. stich. 1.475> Quando usus ueniet, fiet. Nunc ergo usus est. 
<plavt. stich. 1.476> Non edepol possum. Quid grauare? Censeas.
<plavt. stich. 1.477> Nescioquid uero habeo in mundo. I modo,
<plavt. stich. 1.478> Alium conuiuam quaerito tibi in hunc diem.
<plavt. stich. 1.479> Quin tu promittis? Non grauer si possiem.
<plavt. stich. 1.480> Vnum quidem hercle certo promitto tibi: 
<plavt. stich. 1.481> Lubens accipiam certo, si promiseris.
<plavt. stich. 1.482> Valeas. Certumnest? Certum. Cenabo domi.
<plavt. stich. 1.483> Quando quidem tu ad me non uis promittere
<plavt. stich. 1.484> Sed - quoniam nihil processi sat ego hac, iuero 
<plavt. stich. 1.485> Apertiore magi~ uia; ita plane loquar: 
<plavt. stich. 1.486> Vin ad te ad cenam ueniam? Si possim uelim 
<plavt. stich. 1.487> Verum hic apud me cenant alieni nouem. 
<plavt. stich. 1.488> Hau postulo equidem med in lecto accumbere: 
<plavt. stich. 1.489> Scis tu med esse unisubselli uirum;
<plavt. stich. 1.490> At ei oratores sunt populi, summi uiri; 
<plavt. stich. 1.491> Ambracia ueniunt huc legati publice. 
<plavt. stich. 1.492> Ergo oratores populi, summates uiri, 
<plavt. stich. 1.493> Summi accubent, ego infumatis infumus. 
<plavt. stich. 1.494> Haud aequomst te inter oratores accipi. 
<plavt. stich. 1.495> Equidem hercle orator sum, sed procedit parum. 
<plavt. stich. 1.496> Cras de reliquiis nos uolo - multum uale.
<plavt. stich. 1.497> Periei hercle uero plane, nihil obnoxie. 
<plavt. stich. 1.498> Vno Gelasimo minus est quam dudum fuit. 
<plavt. stich. 1.499> Certumst mustelae posthac numquam credere, 
<plavt. stich. 1.500> Nam incertiorem nullam noui bestiam; 
<plavt. stich. 1.501> Quaen eapse deciens in die mutat locum, 
<plavt. stich. 1.502> Ea ego auspicauin in re capitali mea? 
<plavt. stich. 1.503> Certumst amicos conuocare, ut consulam 
<plavt. stich. 1.504> Qua lege nunc med - essurire oporteat.
<plavt. stich. 1.505> Ita me di bene ament measque mihi bene seruassint filias,
<plavt. stich. 1.506> Vt mihi uolup est, Pamphilippe, quia uos in patriam domum
<plavt. stich. 1.507> Rediisse uideo bene gesta re ambos, te et fratrem tuom.
<plavt. stich. 1.508> Satis aps te accipiam, nisi uideam mihi te amicum esse, Antipho;
<plavt. stich. 1.509> Nunc quia te amicum mi experior esse, crederetur tibi.
<plavt. stich. 1.510> Vocem ego te ad me ad cenam, fratrer tuo~ ni dixisset mihi
<plavt. stich. 1.511> Te apud se cenaturum esse hodie, quom me ad se ad cenam uocat.
<plavt. stich. 1.512> Et magi~ par fuerat me uobis dare cenam aduenientibus
<plavt. stich. 1.513> Quam me ad illum promittere, nisi nollem ei aduorsarier.
<plavt. stich. 1.514> Nunc me gratiam aps te inire uerbis nihil desidero:
<plavt. stich. 1.515> Cras apud me eritis et tu et ille cum uostris uxoribus.
<plavt. stich. 1.516> At apud me perendie. Nam ille heri me iam uocauerat
<plavt. stich. 1.517> In hunc diem. Sed satin ego tecum pacificatus sum, Antipho?
<plavt. stich. 1.518> Quando ita rem gessistis uti uos uelle amicosque addecet,
<plavt. stich. 1.519> Pax commersque est uobis mecum. Nam hoc tu facito ut cogites:
<plavt. stich. 1.520> Vt quoique homini res paratast, perinde amicis utitur:
<plavt. stich. 1.521> Si res firma, <item> firmi amici sunt; si res laxe labat, 
<plavt. stich. 1.522> Itidem amici conlabascunt: res amicos inuenit. 
<plavt. stich. 1.523> Iam redeo. Nimiast uoluptas, ubi diu afueris domo,
<plavt. stich. 1.524> Domum ubi redieris, si tibi nullast aegritudo animo obuiam. 
<plavt. stich. 1.525> Nam ita me apsente familiarem rem uxor curauit meam, 
<plavt. stich. 1.526> Omnium me exilem atque inanem fecit aegritudinum. 
<plavt. stich. 1.527> Sed eccum fratrem Pamphilippum, incedit cum socero suo. 
<plavt. stich. 1.528> Quid agitur, Epignome? Quid tu? Quam dudum in portum uenis?
<plavt. stich. 1.529> Huc longissume postilla. Iam iste est tranquillus tibi?
<plavt. stich. 1.530> Magi~ quam mare quo ambo estis uecti. Facis ut alias res soles.
<plavt. stich. 1.531> Hodien exoneramus nauem, frater? Clementer uolo.
<plavt. stich. 1.532> Nos potius oneremus nosmet uicissatim uoluptatibus.
<plavt. stich. 1.533> Quam mox coctast cena? Inpransus ego sum. Abi intro ad me et laua.
<plavt. stich. 1.534> Deos salutatum atque uxorem modo intro deuortor domum;
<plavt. stich. 1.535> Haec si ita ut uolo conficio, continuo ad te transeo.
<plavt. stich. 1.536> Apud nos eccillam festinat cum sorore uxor tua.
<plavt. stich. 1.537> Optumest, iam istoc morai minus erit. Iam ego apud te ero.
<plavt. stich. 1.538> Priu~ quam abis, praesente ted huic apologum agere unum uolo.
<plavt. stich. 1.539> Maxume. Fuit olim, quasi ego sum, senex; ei filiae
<plavt. stich. 1.540> Duae erant, quasi nunc meae sunt; eae erant duobus nuptae fratribus,
<plavt. stich. 1.541> Quasi nunc meae sunt uobis. Miror quo euasurust apologus.
<plavt. stich. 1.542> Erant minori illi adulescenti fidicina et tibicina, 
<plavt. stich. 1.543> Peregre aduexerat, quasi nunc tu; sed ille erat caeleps senex, 
<plavt. stich. 1.544> Quasi ego nunc sum. Perge porro. Praesens hicquidem est apologus.
<plavt. stich. 1.545> Deinde senex ille illi dixit, quoius erat tibicina, 
<plavt. stich. 1.546> Quasi ego nunc tibi dico - Ausculto atque animum aduorto sedulo.
<plavt. stich. 1.547>"Ego tibi meam filiam bene quicum cubitares dedi: 
<plavt. stich. 1.548> Nunc mihi reddi ego aequom esse aps te quicum cubitem censeo."
<plavt. stich. 1.549> Quis istuc dicit? In ille quasi tu? Quasi ego nunc dico tibi.
<plavt. stich. 1.550>"Immo duas dabo" inquit ille adulescens "una si parumst; 
<plavt. stich. 1.551> Et si duarum paenitebit" inquit "addentur duae."
<plavt. stich. 1.552> Quis istuc quaeso? An ille quasi ego? Is ipse quasi tu. <Tum> senex
<plavt. stich. 1.553> Ille quasi ego "si uis," inquit "quattuor sane dato,
<plavt. stich. 1.554> Dum equidem hercle quod edint addas, meum ne contruncent cibum."
<plavt. stich. 1.555> Videlicet parcum fuisse illum senem, qui <id> dixerit, 
<plavt. stich. 1.556> Quoniam ille illi pollicetur, qui eum cibum poposcerit.
<plavt. stich. 1.557> Videlicet non fuisse illum nequam adulescentem, qui ilico
<plavt. stich. 1.558> Vbi ille poscit denegauit dare se granum tritici.
<plavt. stich. 1.559> Hercle qui aequom postulabat ille senex, quando quidem
<plavt. stich. 1.560> Filiae illae dederat dotem, accipere pro tibicina. 
<plavt. stich. 1.561> Hercle illequidem certo adulescens docte uorsutus fuit,
<plavt. stich. 1.562> Qui seni illi concubinam dare dotatam noluit. 
<plavt. stich. 1.563> Senex quidem uoluit, si posset, indipisci de cibo; 
<plavt. stich. 1.564> Quia nequit, qua lege licuit uelle dixit fieri. 
<plavt. stich. 1.565>"Fiat" ille inquit adulescens. "Faci~ benigne" inquit senex. 
<plavt. stich. 1.566>"Habeon rem pactam?" inquit. "Faciam ita" inquit "ut fieri uoles."
<plavt. stich. 1.567> Sed ego ibo intro et gratulabor uostrum aduentum filiis. 
<plavt. stich. 1.568> Poste ibo lautum in pyelum, ibi fouebo senectutem meam. 
<plavt. stich. 1.569> Post ubi lauero, otiosus uos opperiar accubans. -
<plavt. stich. 1.570> Graphicum mortalem Antiphonem! Vt apologum fecit quam fabre!
<plavt. stich. 1.571> Etiam nunc scelestus sese ducit pro adulescentulo. 
<plavt. stich. 1.572> Dabitur homini amica, noctu quae in lecto accentet senem 
<plavt. stich. 1.573> Namque edepol aliud quidem illi quid amica opu~ sit nescio. 
<plavt. stich. 1.574> Sed quid agit parasitus noster Gelasimus? Etiam ualet? 
<plavt. stich. 1.575> Vidi edepol hominem hau perdudum. Quid agit? Quod famelicus.
<plavt. stich. 1.576> Quin uocauisti hominem ad cenam? Ne quid adueniens perderem.
<plavt. stich. 1.577> Atque eccum tibi lupum in sermone: praesens essuriens adest.
<plavt. stich. 1.578> Ludificemur hominem. Capti consili memorem mones.
<plavt. stich. 1.579> Sed ita ut occepi narrare uobis: quom hic non adfui, 
<plavt. stich. 1.580> Cum amicis deliberaui iam et cum cognatis meis. 
<plavt. stich. 1.581> Ita mi auctores fuere, ut egomet me hodie iugularem - fame. 
<plavt. stich. 1.582> Sed uideone ego Pamphilippum cum fratre Epignomo? Atque is est.
<plavt. stich. 1.583> Adgrediar hominem. Sperate Pamphilippe, o spes mea, 
<plavt. stich. 1.584> O mea uita, o mea uoluptas, salue. Saluom gaudeo 
<plavt. stich. 1.585> Peregre te in patriam rediisse. Saluo salue, Gelasime. 
<plavt. stich. 1.586> Valuistin bene? Sustentatumst sedulo. Edepol gaudeo.
<plavt. stich. 1.587> Edepol ne ego nunc mihi medimnum mille esse argenti uelim. 
<plavt. stich. 1.588> Quid eo tibi opust? Hunc hercle ad cenam ut uocem. Te non uocem.
<plavt. stich. 1.589> Aduorsum te fabulare. Illud quidem, ambos ut uocem;
<plavt. stich. 1.590> Et simitu equidem hau maligne uos inuitassem domum 
<plavt. stich. 1.591> Ad me, sed mihi ipsi domi meae nihil est. Atque hoc sciti~ uos.
<plavt. stich. 1.592> Edepol te uocem lubenter, si superfiat locus. 
<plavt. stich. 1.593> Quin tum stans opstrusero aliquid strenue. Immo unum hoc potest.
<plavt. stich. 1.594> Quid? Vbi conuiuae abierint, tum uenias. Vae aetati tuae!
<plavt. stich. 1.595> Vasa lautum, non ad cenam dico. Di te perduint! 
<plavt. stich. 1.596> Quid ais, Pamphilippe? Ad cenam hercle alio promisi foras.
<plavt. stich. 1.597> Quid, foras? Foras hercle uero. Qui malum tibi lasso lubet
<plavt. stich. 1.598> Foris cenare? Vtrum tu censes? Iuben domi cenam coqui
<plavt. stich. 1.599> Atque ad illum renuntiari? Solus cenabo domi? 
<plavt. stich. 1.600> Non enim solus: me uocato. At ille ne suscenseat,
<plavt. stich. 1.601> Mea qui caussa sumptum fecit. Facile excusari potest. 
<plavt. stich. 1.602> Mihi modo ausculta, iube cenam domi coqui. Non me quidem
<plavt. stich. 1.603> Faciet auctore hodie ut illum decipiat. Non tu hinc abis?
<plavt. stich. 1.604> Nisi me non perspicere censes quid agas. Caue sis tu tibi, 
<plavt. stich. 1.605> Nam illic homo tuam hereditatem inhiat quasi essuriens lupus.
<plavt. stich. 1.606> Non tu scis quam - ecflictentur homines noctu hic in uia? 
<plavt. stich. 1.607> Tanto pluris qui defendant ire aduorsum iussero. 
<plavt. stich. 1.608> Non it, non it, quia tanto opere suades ne ebitat. Iube
<plavt. stich. 1.609> Domi mihi tibique tuaeque uxori celeriter cenam coqui. 
<plavt. stich. 1.610> Si hercle faxis, non opinor dices deceptum fore. 
<plavt. stich. 1.611> Per hanc tibi cenam incenato, Gelasime, esse hodie licet.
<plavt. stich. 1.612> Ibisne ad cenam foras? Apud fratrem ceno in proxumo.
<plavt. stich. 1.613> Certumnest? Certum. Edepol te hodie lapide percussum uelim.
<plavt. stich. 1.614> Non metuo: per hortum transibo, non prodibo in puplicum.
<plavt. stich. 1.615> Quid ais, Gelasime? Oratores tu accipis, habeas tibi.
<plavt. stich. 1.616> Tua pol refert. Enim, siquidem mea refert, opera utere. 
<plavt. stich. 1.617> Posse edepol tibi opinor etiam uni locum condi p * um
<plavt. stich. 1.618> Vbi accubes. Sane faciundum censeo. o lux oppidi!
<plavt. stich. 1.619> Si arte poteris accubare. Vel inter cuneos ferreos;
<plavt. stich. 1.620> Tantillum loculi ubi catellus cubet, id mi sat e rest loci. 
<plavt. stich. 1.621> Exorabo aliquo modo. Veni. Hucine? Immo in carcerem;
<plavt. stich. 1.622> Nam hic quidem genium meliorem tuom non facies. Eamu~, tu.
<plavt. stich. 1.623> Deos salutabo modo, poste ad te continuo transeo.
<plavt. stich. 1.624> Quid igitur? Dixi equidem in carcerem ires. Quin si iusseris,
<plavt. stich. 1.625> Eo quoque ibo. Di inmortales! Hicquidem pol summam in crucem
<plavt. stich. 1.626> Cena aut prandio perduci potest. Ita ingenium meumst:
<plavt. stich. 1.627> Quicumuis depugno multo facilius quam cum fame.
<plavt. stich. 1.628> Dum parasitus mihi atque fratri fuisti, rem confregimus.
<plavt. stich. 1.629> Non ego isti apud te - ? Sati~ spectatast mihi iam tua felicitas;
<plavt. stich. 1.631_631> Nunc ego nolo ex Gelasimo mi fieri te Catagelasimum.
<plavt. stich. 1.632> Iamne abierunt? Gelasime, uide, nunc consilio capto opust.
<plavt. stich. 1.635_635> Egone? Tune. Mihine? Tibine. Vides ut annonast grauis.
<plavt. stich. 1.636> Viden? Benignitates hominum periere et prothymiae.
<plavt. stich. 1.637> Viden ridiculos nihili fieri atque ipsos parasitarier?
<plavt. stich. 1.638> Numquam edepol me uiuom quisquam in crastinum inspiciet diem;
<plavt. stich. 1.639> Nam mihi iam intus potione iuncea onerabo gulam 
<plavt. stich. 1.640> Neque ego hoc committam ut me esse homines mortuom dicant fame.
<plavt. stich. 1.641> More hoc fit atque stulte mea sententia:
<plavt. stich. 1.642> Si quem hominem exspectant, eum solent prouisere; 
<plavt. stich. 1.643> Qui hercle illa caussa ocius nihilo uenit. 
<plavt. stich. 1.644> Idem ego nunc facio, qui prouiso Sagarinum, 
<plavt. stich. 1.645> Qui nihilo citius ueniet tamen hac gratia. 
<plavt. stich. 1.646> Iam hercle ego decumbam solus, si ille huc non uenit. 
<plavt. stich. 1.647> Cadum modo hinc a me huc cum uino transferam, 
<plavt. stich. 1.648> Postidea accumbam. Quasi nix tabescit dies.
<plavt. stich. 1.649> Saluete, Athenae, quae nutrices Graeciae, 
<plavt. stich. 1.650><Te>, terra erilis patria, te uideo lubens. 
<plavt. stich. 1.651> Sed amica mea et conserua quid agat Stephanium 
<plavt. stich. 1.652> Curaest, ut ualeat. Nam Sticho mandaueram 
<plavt. stich. 1.653> Salutem ut nuntiaret atque ei ut diceret 
<plavt. stich. 1.654> Me hodie uenturum, ut cenam coqueret temperi. 
<plavt. stich. 1.655> Sed Stichus est hicquidem. Fecisti, ere, facetias, 
<plavt. stich. 1.656> Quom hoc donauisti dono tuom seruom Stichum. 
<plavt. stich. 1.657> Pro di inmortales! Quot ego uoluptates fero, 
<plavt. stich. 1.658> Quot risiones, quot iocos, quot sauia, 
<plavt. stich. 1.659> Saltationes, blanditias, prothymias! 
<plavt. stich. 1.660> Stiche. Hem! Quid fit? Eugae! Sangarine lepidissume.
<plavt. stich. 1.661> Fero conuiuam Dionysum mihique et tibi. 
<plavt. stich. 1.662> Namque edepol cena cocta est, locu~ liber datust 
<plavt. stich. 1.663> Mihi et tibi apud uos (nam apud nos est conuiuium, 
<plavt. stich. 1.664> Ibi uoster cenat cum uxore adeo et Antipho, 
<plavt. stich. 1.665> Ibidem erus est noster), hoc mihi dono datumst. 
<plavt. stich. 1.666> Quis somniauit aurum? Quid id ad te attinet? 
<plavt. stich. 1.667> Proin tu lauare propera. Lautus sum. Optume, 
<plavt. stich. 1.668> Sequere ergo hac me intro, <Sangarine>. Ego uero sequor.
<plavt. stich. 1.669> Volo eluamus hodie, peregrina omnia 
<plavt. stich. 1.670> Relinque, Athenas nunc colamus. Sequere me.
<plavt. stich. 1.671> Sequor et domum redeundi principium placet. 
<plavt. stich. 1.672> Bona scaeua strenaque obuiam occessit mihi.
<plavt. stich. 1.673> Mirum uideri nemini uostrum uolo, spectatores, 
<plavt. stich. 1.675_675> Quid ego hinc quae illic habito exeam: faciam uos certiores.
<plavt. stich. 1.676> Domo dudum huc arcessita sum, <nam> quoniam nuntiatum est
<plavt. stich. 1.677> Istarum uenturos uiros, ibi festinamus omnes; 
<plavt. stich. 1.678> Lectis sternendis studuimus munditiisque apparandis.
<plavt. stich. 1.679> Inter illud tamen negotium meis curaui amicis 
<plavt. stich. 1.680> Sticho et conseruo Sagarino meo cena cocta ut esset. 
<plavt. stich. 1.681> Stichus opsonatust, ceterum ego curam do: id adlegauit. 
<plavt. stich. 1.682> Nunc ibo hinc et amicos meos curabo hic aduenientis.
<plavt. stich. 1.683> Agite ite foras: ferte pompam. Cado te praeficio, Stiche.
<plavt. stich. 1.684> Omnibu~ modis temptare certumst nostrum hodie conuiuium.
<plavt. stich. 1.685> Ita me di ament, lepide accipimur quom hoc recipimur in loco.
<plavt. stich. 1.686> Quisqui~ praetereat, comissatum uolo uocari. Conuenit,
<plavt. stich. 1.687> Dum quidem hercle quisque ueniet ueniat cum uino suo. 
<plavt. stich. 1.688> Nam hinc quidem hodie polluctura praeter nos datur nemini.
<plavt. stich. 1.689> Nosmet inter nos ministremus monotropi. Hoc conuiuiumst
<plavt. stich. 1.690> Pro opibus nostris sati~ commodule nucibus, fabulis, ficulis,
<plavt. stich. 1.691> Oleae +intripillo+, lupillo, comminuto crustulo.
<plavt. stich. 1.692> Sat est seruo homini modeste facere sumptum quam ampliter.
<plavt. stich. 1.693> Suom quoique decet: quibu~ diuitiae domi sunt, scaphio et cantharis,
<plavt. stich. 1.694> Batiocis bibunt, at nos nostro Samiolo poterio:
<plavt. stich. 1.695> Tamen bibimus nos, tamen ecficimus pro opibus nostra moenia.
<plavt. stich. 1.696> Mica uter utrubi accumbamus. Abi tu sane superior.
<plavt. stich. 1.697> Atque adeo ut tu scire possis, pacto ego hoc tecum diuido: 
<plavt. stich. 1.698> Vide, utram tibi lubet etiam nunc capere, cape prouinciam. 
<plavt. stich. 1.699> Quid istuc est prouinciae? Vtrum Fontine an Libero
<plavt. stich. 1.700> Imperium te inhibere mauis? Nimio liquido Libero. 
<plavt. stich. 1.701> Sed amica mea et tua dum +cenat+ dumque se exornat, nos uolo
<plavt. stich. 1.702> Tamen ludere inter nos. Strategum te facio huic conuiuio.
<plavt. stich. 1.703> Nimium lepide in mentem uenit quam potius in subsellio
<plavt. stich. 1.704> Cynice accipimur quam +in lecticis+! Immo enim nimio hic magis est dulcius.
<plavt. stich. 1.705> Sed interim, stratege noster, qur hic cessat cantharus? 
<plavt. stich. 1.706> Vide quot cyathos bibimus. Tot quot digiti tibi sunt in manu.
<plavt. stich. 1.707> Cantio Graecast H)\ PE/NT' H)\ TRI/A PI=N' H)\ MH\ TE/TTARA.
 
<plavt. stich. 1.708> Tibi propino. Decumum a fonte tibi tute inde, si sapis. 
<plavt. stich. 1.709> Bene uos, bene nos, bene te, bene me, bene nostram etiam Stephanium!
<plavt. stich. 1.710> Bibe si bibi~. Non mora erit apud me. Edepol conuiui sat est,
<plavt. stich. 1.711> Modo nostra huc amica accedat: id abest, aliud nihil abest. 
<plavt. stich. 1.712> Lepide hoc actum est. Tibi propino cantharum. Vinum tu habes.
<plavt. stich. 1.713> Nimi~ uellem aliquid pulpamenti. Si horum quae adsunt paenitet,
<plavt. stich. 1.714> Nihil est. Tene aquam. Melius dicis; nil moror cuppedia. 
<plavt. stich. 1.715> Bibe, tibicen. Age siquid agi~, bibendum hercle hoc est, ne nega.
<plavt. stich. 1.716> Quid hic fastidis quod faciundum uides esse tibi? Quin bibis? 
<plavt. stich. 1.717> Age si quid agis, accipe inquam. Non hoc impendet publicum?
<plavt. stich. 1.718> Haud tuom istuic est te uereri. eripe ex ore tibias. 
<plavt. stich. 1.719> Vbi illic biberit, uel seruato meum modum uel tu dato. 
<plavt. stich. 1.720> Nolo ego nos +prosumo+ bibere. Nulli rei erimus postea;
<plavt. stich. 1.721> Namque edepol quam uis desubito uel cadus uorti potest. 
<plavt. stich. 1.722> Quid igitur? Quamquam grauatus fuisti, non nocuit tamen. 
<plavt. stich. 1.723> Age, 
<plavt. stich. 1.723a_723a> Tibicen, quando bibisti, refer ad labeas tibias.
<plavt. stich. 1.724> Suffla celeriter tibi buccas quasi proserpens bestia. 
<plavt. stich. 1.725> Agedum, Stiche, uter demutassit, poculo multabitur. 
<plavt. stich. 1.726> Bonum ius dicis. Impetrare oportet qui aequom postulat.
<plavt. stich. 1.727> Age ergo opserua. Si peccassis, multam hic retinebo ilico. 
<plavt. stich. 1.728> Optumum atque aequissumum oras. Em tibi hoc primum omnium.
<plavt. stich. 1.729> Haec facetiast, amare inter se riualis duos, 
<plavt. stich. 1.730> Vno cantharo potare, unum scortum ducere. 
<plavt. stich. 1.731> Hoc memorabilest: ego tu sum, tu es ego, unianimi sumus, 
<plavt. stich. 1.732> Vnam amicam amamus ambo, mecum ubi est, tecum est tamen;
<plavt. stich. 1.733> Tecum ubi autem est, mecum ibi autemst: neuter +utri+ inuidet.
<plavt. stich. 1.734> Ohe, iam sati~! Nolo optaedescat; alium ludum nunc uolo.
<plavt. stich. 1.735> Vin amicam huc euocemus? Ea saltabit. Censeo. 
<plavt. stich. 1.736> Mea suauis, amabilis, amoena Stephanium, ad amores tuos
<plavt. stich. 1.737> Foras egredere, sati~ mihi pulchra es. At enim pulcherruma. 
<plavt. stich. 1.738> Fac nos hilaros hilariores opera atque aduentu tuo. 
<plavt. stich. 1.740_740> Peregre aduenientes te expetimus, Stephaniscidium, mel meum,
<plavt. stich. 1.741> Si amabilitas tibi nostra placet, si tibi ambo accepti sumus. 
<plavt. stich. 1.742> Morigerabor, meae deliciae. Nam ita me Venus amoena amet,
<plavt. stich. 1.743> Vt ego huc iam dudum simitu exissem uobiscum foras. 
<plavt. stich. 1.744> Nisi me uobis exornarem. Nam ita ingenium muliebrest: 
<plavt. stich. 1.745> Bene cum lauta est, terta, ornata, ficta est, infecta est tamen;
<plavt. stich. 1.746> Nimioque sibi mulier meretrix repperit odium ocius 
<plavt. stich. 1.747> Sua inmunditia quam in perpetuom ut placeat munditia sua. 
<plavt. stich. 1.748> Nimium lepide fabulata est. Veneris mera est oratio, 
<plavt. stich. 1.749> Sangarine. Quid est? Totus doleo. Potus? Tanto miserior.
<plavt. stich. 1.750> Vtrubi accumbo? Vtrubi tu uis? Cum ambobus uolo, nam ambos amo.
<plavt. stich. 1.751> Vapulat peculium, actum est. Fugit hoc libertas caput.
<plavt. stich. 1.752> Date mi locum ubi accumbam, amabo, siquidem placeo. Tun mihi?
<plavt. stich. 1.753> Cupio cum utroque. Ei mihi! Bene dispereo. Quid ais? Quid est?
<plavt. stich. 1.754> Ita me di ament, numquam enim fiet hodie haec quin saltet tamen.
<plavt. stich. 1.755> Age, mulsa mea suauitudo, salta: saltabo ego simul.
<plavt. stich. 1.756> Numquam edepol med istoc uinces quin ego ibidem pruriam.
<plavt. stich. 1.757> Siquidem mihi saltandum est, tum uos date bibat tibicini.
<plavt. stich. 1.758> Et quidem nobis. Tene, tibicen, primum; postidea loci
<plavt. stich. 1.759> Si hoc eduxeris, proinde ut consuetu~s antehac, celeriter
<plavt. stich. 1.760> Lepidam et suauem cantionem aliquam occupito cinaedicam,
<plavt. stich. 1.761> Vbi perpruriscamus usque ex unguiculis. Inde huc aquam. 
<plavt. stich. 1.762> Tene tu hoc, educe. Dudum placuit potio:
<plavt. stich. 1.763> Nunc minu~ grauate iam accipit. Tene tu. Interim,
<plavt. stich. 1.764> Meus oculus, da mihi sauium, dum illic bibit.
<plavt. stich. 1.765> Prostibilest tandem? Stantem stanti sauium
<plavt. stich. 1.766> Dare amicum amicae? eugae eugae, sic furi datur! 
<plavt. stich. 1.767> Age, iam infla buccas, nunciam aliquid suauiter. 
<plavt. stich. 1.768> Redd~ cantionem ueteri pro uino nouam. 
<plavt. stich. 1.769> Qui Ionicus aut cinaedicust, qui hoc tale facere possiet?
<plavt. stich. 1.770> Si istoc me uorsu uiceris, alio me prouocato. 
<plavt. stich. 1.771> Fac tu hoc modo. At tu hoc modo. Babae! Tatae! Papae! Pax!
<plavt. stich. 1.772> Nunc pariter ambo. Omnis uoco cinaedos contra.
<plavt. stich. 1.773> Satis esse nobis non magis poti~ quam fungo imber. 
<plavt. stich. 1.774> Intro hinc abeamus nunciam: saltatum sati~ pro uinost.
<plavt. stich. 1.775> Vos, spectatores, plaudite atque ite ad uos comissatum. 
