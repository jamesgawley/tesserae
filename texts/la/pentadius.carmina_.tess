<pentad. anth. 234.1> Res eadem assidue momento uoluitur uno
<pentad. anth. 234.2> Atque redit dispar res eadem assidue.
<pentad. anth. 234.3> Vindice functa manu Progne pia dicta sorori,
<pentad. anth. 234.4> Impia sed nato uindice functa manu.
<pentad. anth. 234.5> Carmine nisa suo Colchis fuit ulta maritum,
<pentad. anth. 234.6> Sed scelerata fuit carmine nisa suo.
<pentad. anth. 234.7> Coniugis Eurydice precibus remeabat ad auras:
<pentad. anth. 234.8> Rursus abit uitio coniugis Eurydice.
<pentad. anth. 234.9> Sanguine poma rubent Thisbae nece tincta repente:
<pentad. anth. 234.10> Candida quae fuerant, sanguine poma rubent.
<pentad. anth. 234.11> Daedalus arte sua fugit Minoia regna:
<pentad. anth. 234.12> Amisit natum Daedalus arte sua.
<pentad. anth. 234.13> Munere Palladio laeti qua nocte fuere,
<pentad. anth. 234.14> Hac periere Phryges munere Palladio.
<pentad. anth. 234.15> Nate, quod alter ades caelo, sunt gaudia Ledae;
<pentad. anth. 234.16> Sed maeret mater, nate, quod alter ades.
<pentad. anth. 234.17> Hostia +saepe fuit diri Busiridis hospes,
<pentad. anth. 234.18> Busirisque aris hostia +saepe fuit.
<pentad. anth. 234.19> Theseus(==THESE_US) Hippolyto uitam per uota rogauit,
<pentad. anth. 234.20> Optauit mortem Theseus(==THESE_US) Hippolyto.
<pentad. anth. 234.21> Stipite fatifero iuste quae fratribus usa est,
<pentad. anth. 234.22> Mater saeua fuit stipite fatifero.
<pentad. anth. 234.23> Sola relicta toris fleuisti <in> litore, Gnosis;
<pentad. anth. 234.24> Laetatur caelo sola relicta toris.
<pentad. anth. 234.25> Aurea lana fuit, Phrixum quae per mare uexit;
<pentad. anth. 234.26> Helle qua lapsa est, aurea lana fuit.
<pentad. anth. 234.27> Tantalis est numero natorum facta superba,
<pentad. anth. 234.28> Natorum afflicta Tantalis est numero.
<pentad. anth. 234.29> Pelias hasta fuit, uulnus graue quae dedit hosti;
<pentad. anth. 234.30> Hoc quae sanauit, Pelias hasta fuit.
<pentad. anth. 234.31> Per mare iacta ratis pleno subit ostia uelo,
<pentad. anth. 234.32> In portu mersa est per mare iacta ratis.
<pentad. anth. 234.33> Lux cito summa datur natusque extinguitur infans
<pentad. anth. 234.34> Atque animae prima lux cito summa datur.
<pentad. anth. 234.35> Sunt mala laetitiae diuersa lege creata,
<pentad. anth. 234.36> Iuncta autem assidue sunt mala laetitiae.
<pentad. anth. 235.1> Sentio, fugit hiems; Zephyrisque animantibus orbem
<pentad. anth. 235.2> Iam tepet Eurus aquis. sentio, fugit hiems.
<pentad. anth. 235.3> Parturit omnis ager, persentit terra calores
<pentad. anth. 235.4> Germinibusque nouis parturit omnis ager.
<pentad. anth. 235.5> Laeta uirecta tument, foliis sese induit arbor,
<pentad. anth. 235.6> Vallibus apricis laeta uirecta tument.
<pentad. anth. 235.7> Iam Philomela gemit modulis, Ityn impia mater
<pentad. anth. 235.8> Oblatum mensis iam Philomela gemit.
<pentad. anth. 235.9> Monte tumultus aquae properat per laeuia saxa
<pentad. anth. 235.10> Et late resonat monte tumultus aquae.
<pentad. anth. 235.11> Floribus innumeris pingit sola flatus Eoi
<pentad. anth. 235.12> Tempeaque exhalant floribus innumeris.
<pentad. anth. 235.13> Per caua saxa sonat pecudum mugitibus Echo
<pentad. anth. 235.14> Bisque repulsa iugis per caua saxa sonat.
<pentad. anth. 235.15> Vitea musta tument uicinas iuncta per ulmos;
<pentad. anth. 235.16> Fronde maritata uitea musta tument.
<pentad. anth. 235.17> Nota tigilla linit iam garrula luce chelidon;
<pentad. anth. 235.18> Dum recolit nidos, nota tigilla linit.
<pentad. anth. 235.19> Sub platano uiridi iucundat somnus in umbra,
<pentad. anth. 235.20> Sertaque texuntur sub platano uiridi.
<pentad. anth. 235.21> Tunc quoque dulce mori, tunc fila recurrite fusis,
<pentad. anth. 235.22> Inter et amplexus tunc quoque dulce mori.
<pentad. anth. 265.1> Cui pater amnis erat, fontes puer ille colebat
<pentad. anth. 265.2> Laudabatque undas, cui pater amnis erat.
<pentad. anth. 265.3> Se puer ipse uidet, patrem dum quaerit in amne,
<pentad. anth. 265.4> Perspicuoque lacu se puer ipse uidet.
<pentad. anth. 265.5> Quod Dryas igne calet, puer hunc irridet amorem
<pentad. anth. 265.6> Nec putat esse decus, quod Dryas igne calet.
<pentad. anth. 265.7> Stat stupet haeret amat rogat innuit aspicit ardet
<pentad. anth. 265.8> Blanditur queritur stat stupet haeret amat.
<pentad. anth. 265.9> Quodque amat, ipse facit uultu prece lumine fletu;
<pentad. anth. 265.10> Oscula dat fonti, quodque amat ipse facit.
<pentad. anth. 266.1> Hic est ille, suis nimium qui credidit undis,
<pentad. anth. 266.2> Narcissus uero dignus amore puer.
<pentad. anth. 266.3> Cernis ab irriguo repetentem gramine ripas,
<pentad. anth. 266.4> Vt per quas periit crescere possit aquas.
<pentad. anth. 267.1> Chrysocome gladium fugiens stringente marito
<pentad. anth. 267.2> Texit adulterium iudice casta reo.
<pentad. anth. 268.1> Crede ratem uentis, animum ne crede puellis;
<pentad. anth. 268.2> Namque est feminea tutior unda fide.
<pentad. anth. 268.3> Femina nulla bona <est>, uel, si bona contigit una,
<pentad. anth. 268.4> Nescio quo fato res mala facta bona est.
