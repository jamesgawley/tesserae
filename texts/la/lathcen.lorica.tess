<lathcen lor. 1.1> Suffragare, trinitatis unitas, 
<lathcen lor. 1.2> Vnitatis miserere trinitas! 
<lathcen lor. 1.3> Suffragare, quaeso, mihi posito 
<lathcen lor. 1.4> Maris magni uelut in periculo, 
<lathcen lor. 1.5> Vt non secum trahat me mortalitas 
<lathcen lor. 1.6> Huius anni neque mundi uanitas.
<lathcen lor. 1.7> Et hoc idem peto a sublimibus 
<lathcen lor. 1.8> Caelestis militiae uirtutibus, 
<lathcen lor. 1.9> Ne me linquant lacerandum hostibus, 
<lathcen lor. 1.10> Sed defendant me iam armis fortibus, 
<lathcen lor. 1.11> Et me illi praecedant in acie 
<lathcen lor. 1.12> Caelestis exercitus militiae, 
<lathcen lor. 1.13> Cherubin et Seraphin cum milibus 
<lathcen lor. 1.14> Michael et Gabriel similibus. 
<lathcen lor. 1.15> Opto thronos uirtutes archangelos 
<lathcen lor. 1.16> Principatus potestates angelos, 
<lathcen lor. 1.17> Vt me denso defendentes agmine 
<lathcen lor. 1.18> Inimicos ualeam prosternere. 
<lathcen lor. 1.19> Tum deinde ceteros agonithronos: 
<lathcen lor. 1.20> Patriarchas, quattuor quater prophetas, 
<lathcen lor. 1.21> Apostolos, nauis Christi proretas 
<lathcen lor. 1.22> Et martyres, omnes peto athletas, 
<lathcen lor. 1.23> Vti me per illos salus saepiat 
<lathcen lor. 1.24> Atque omne malum a me pereat, 
<lathcen lor. 1.25> Christus mecum pactum firmum feriat, 
<lathcen lor. 1.26> Timor, tremor taetras turbas terreat.
<lathcen lor. 1.27> Deus, impenetrabili tutela 
<lathcen lor. 1.28> Vndique me defende potentia! 
<lathcen lor. 1.29> Mei gibrae pernas omnes libera 
<lathcen lor. 1.30> Tuta pelta protegente singula, 
<lathcen lor. 1.31> Vt non taetri daemones in latera 
<lathcen lor. 1.32> Mea librent, ut solent, iacula: 
<lathcen lor. 1.33> Gigram, cephalem cum iaris et conas, 
<lathcen lor. 1.34> Patham liganam sennas atque michinas 
<lathcen lor. 1.35> Cladum crassum madianum talias 
<lathcen lor. 1.36> Bathma exugiam atque idumas. 
<lathcen lor. 1.37> Meo ergo cum capillis uertici 
<lathcen lor. 1.38> Galea salutis esto capiti, 
<lathcen lor. 1.39> Fronti oculis et cerebro triformi, 
<lathcen lor. 1.40> Rostro labio faciei timpori 
<lathcen lor. 1.41> Mento barbae superciliis auribus 
<lathcen lor. 1.42> Genis buccis internaso naribus 
<lathcen lor. 1.43> Pupillis rotis palpebris tautonibus 
<lathcen lor. 1.44> Gingis anhelae maxillis et faucibus; 
<lathcen lor. 1.45> Dentibus linguae ori uuae gutturi 
<lathcen lor. 1.46> Gurgulioni et sublinguae ceruici 
<lathcen lor. 1.47> Capitali ceutro cartilagini 
<lathcen lor. 1.48> Collo clemens adesto tutamini! 
<lathcen lor. 1.49> Deinde esto lorica tutissima 
<lathcen lor. 1.50> Erga membra, erga mea uiscera, 
<lathcen lor. 1.51> Vt retrudas a me inuisibiles 
<lathcen lor. 1.52> Sudum clauos, quos figunt odibiles.
<lathcen lor. 1.53> Tege ergo, Deus, forti lorica 
<lathcen lor. 1.54> Cum scapulis umeros et bracchia, 
<lathcen lor. 1.55> Tege ulnas cum cubis et manibus, 
<lathcen lor. 1.56> Pugnas palmas digitos cum unguibus! 
<lathcen lor. 1.57> Tege spinam et costas cum artubus, 
<lathcen lor. 1.58> Terga, dorsum et neruos cum ossibus, 
<lathcen lor. 1.59> Tege cutem, sanguinem cum renibus, 
<lathcen lor. 1.60> Catacrinas, nates cum femoribus! 
<lathcen lor. 1.61> Tege gambas suras femoralia, 
<lathcen lor. 1.62> Cum genuclis poplites et genua, 
<lathcen lor. 1.63> Tege talos cum tibiis et calcibus, 
<lathcen lor. 1.64> Crura, pedes plantarum cum basibus! 
<lathcen lor. 1.65> Tege ramos concrescentes decies, 
<lathcen lor. 1.66> Cum mentagris ungues binos quinquies, 
<lathcen lor. 1.67> Tege pectus iugulam pectusculum 
<lathcen lor. 1.68> Mamillas stomachum et umbilicum! 
<lathcen lor. 1.69> Tege uentrem lumbos genitalia 
<lathcen lor. 1.70> Atque aluum et cordis uitalia, 
<lathcen lor. 1.71> Tege trifidum iecor et ilia 
<lathcen lor. 1.72> Marsem renos fithrem cum obligia! 
<lathcen lor. 1.73> Tege toliam, toracem cum pulmone, 
<lathcen lor. 1.74> Venas fibras fel cum bucliamine, 
<lathcen lor. 1.75> Tege carnem, inguina cum medullis, 
<lathcen lor. 1.76> Splenem tortuosis cum intestinis! 
<lathcen lor. 1.77> Tege uesicam, adipem et pantes
<lathcen lor. 1.78> Compaginum innumeros ordines,
<lathcen lor. 1.79> Tege pilos atque membra reliqua,
<lathcen lor. 1.80> Quorum forte praeteriui nomina! 
<lathcen lor. 1.81> Tege totum me cum quinque sensibus 
<lathcen lor. 1.82> Et cum decem fabrefactis foribus, 
<lathcen lor. 1.83> Vti a plantis usque ad uerticem 
<lathcen lor. 1.84> Nullo membro foris intus aegrotem, 
<lathcen lor. 1.85> Ne de meo possit uitam trudere 
<lathcen lor. 1.86> Pestis febris languor dolore corpore, 
<lathcen lor. 1.87> Donec tandem Deo dante seneam 
<lathcen lor. 1.88> Et peccata mea bonis deleam, 
<lathcen lor. 1.89> Vt de carne iens imis caream 
<lathcen lor. 1.90> Et ad alta euolare ualeam 
<lathcen lor. 1.91> Et miserto Deo ad aetheria 
<lathcen lor. 1.92> Laetus uehar regni refrigeria! 
