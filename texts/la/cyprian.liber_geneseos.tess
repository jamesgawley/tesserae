<cypr. gall. gen. .1> Principio dominus caelum terramque locauit:
<cypr. gall. gen. .2> Namque erat informis fluctuque abscondita tellus
<cypr. gall. gen. .3> Inmensusque deus super aequora uasta meabat,
<cypr. gall. gen. .4> Dum chaos et nigrae fuscabant cuncta tenebrae;
<cypr. gall. gen. .5_5> Has dum disiungi iussit, a cardine fatur:
<cypr. gall. gen. .6>"Lux fiat!" et clare nituerunt omnia mundo.
<cypr. gall. gen. .7> Cum dominus primi complesset facta diei,
<cypr. gall. gen. .8> Condidit albentem nebulis nascentibus axem.
<cypr. gall. gen. .9> Accipit inmensus errantia litora pontus,
<cypr. gall. gen. .10_10> Multiplices rapiens ualidis cum tractibus amnes.
<cypr. gall. gen. .11> Tertia lux faciem terrarum fulua retexit.
<cypr. gall. gen. .12> Arida mox posito narratur nomine terra.
<cypr. gall. gen. .13> Florea uentosis consurgunt germina campis
<cypr. gall. gen. .14> Pomiferique simul procuruant brachia rami.
<cypr. gall. gen. .15_15> Quarta die generat solis cum lampade lunam,
<cypr. gall. gen. .16> Et stellas tremulo radiantes lumine figit.
<cypr. gall. gen. .17> Haec elementa dedit subiecto insignia mundo,
<cypr. gall. gen. .18> Tempora quae doceant uarios mutanda per ortus.
<cypr. gall. gen. .19> Quinta die accipiunt liquentia flumina pisces
<cypr. gall. gen. .20_20> Et uolucres uarias suspendunt aere pinnas.
<cypr. gall. gen. .21> Sexta pater gelidos in spiras lubricat angues
<cypr. gall. gen. .22> Quadrupedumque greges totos diffundit in agros
<cypr. gall. gen. .23> Cunctaque multiplici mandauit crescere passim
<cypr. gall. gen. .24> Germine et immensis errare et pascere terris.
<cypr. gall. gen. .25_25> Haec ubi constituit diuina potentia iussu,
<cypr. gall. gen. .26> Rectorem inspiciens mundanis defore rebus,
<cypr. gall. gen. .27> Haec memorat: "Hominem nostris faciamus in unguem
<cypr. gall. gen. .28> Vultibus adsimilem. toto qui regnet in orbe."
<cypr. gall. gen. .29> Et licet hunc solo posset componere uerbo,
<cypr. gall. gen. .30_30> Ipse tamen sancta dignatus ducere dextra
<cypr. gall. gen. .31> Inspirat brutum diuino a pectore pectus.
<cypr. gall. gen. .32> Quem postquam effigie formatum ceu sua uidit,
<cypr. gall. gen. .33> Metitur solum mordaces uoluere(==VOLVERE) curas.
<cypr. gall. gen. .34> Ilicet inriguo perfundit lumina somno,
<cypr. gall. gen. .35_35> Mollius ut uulsa formetur femina costa
<cypr. gall. gen. .36> Atque artus mixta geminos substantia firmet,
<cypr. gall. gen. .37> Inditur et nomen, uitae quod dicitur, Aeuua.
<cypr. gall. gen. .38> Quapropter nati linquunt de more parentes
<cypr. gall. gen. .39> Coniugibusque suis positis cum sedibus haerent.
<cypr. gall. gen. .40_40> Septima luce deus factorum fine quieuit.
<cypr. gall. gen. .41> Sacratam statuens uenturi ad gaudia saecli.
<cypr. gall. gen. .42> Ilicet exhibitis animantum ex ordine turbis
<cypr. gall. gen. .43> Viritim cunctis nomen, quod permanet, indit
<cypr. gall. gen. .44> Adamus, donata sibi prudentia sollers.
<cypr. gall. gen. .45_45> Quem deus adloquio iunctam dignatur et Aeuuam:
<cypr. gall. gen. .46>"Crescite multimodo uentura in tempora partu,
<cypr. gall. gen. .47> Vt polus et plenae uestro sint germine terrae,
<cypr. gall. gen. .48> Heredesque mei uarios decerpite fructus,
<cypr. gall. gen. .49> Quos nemora et pingui reddunt de caespite campi."
<cypr. gall. gen. .50_50> Haec ubi disseruit, laeta paradisus in aula
<cypr. gall. gen. .51> Instruitur primique adspectat lumina solis.
<cypr. gall. gen. .52> Gignitur haec inter pomis letalibus arbos
<cypr. gall. gen. .53> Coniunctum generans uitae mortisque saporem.
<cypr. gall. gen. .54> Aedibus in mediis puro fluit agmine flumen,
<cypr. gall. gen. .55_55> Quod rigat insignes liquidis de fluctibus hortos
<cypr. gall. gen. .56> Quadrifidosque secat undante ex fonte meatus.
<cypr. gall. gen. .57> Phisonus auriferis praediues fluctuat undis
<cypr. gall. gen. .58> Conspicuasque terit rauco de gurgite gemmas
<cypr. gall. gen. .59>(Prasinus huic nomen, illi est carbunculus ardens)
<cypr. gall. gen. .60_60> Perspicuisque uadis terram praelambit Euilam.
<cypr. gall. gen. .61> Post hunc Aethiopas Geon adlapsus opimat,
<cypr. gall. gen. .62> Tertius est Tigris, Euphrati adiunctus amoeno,
<cypr. gall. gen. .63> Assyriam celeri discretim flumine sulcans.
<cypr. gall. gen. .64> Hic positus custos Adamus cum coniuge fida
<cypr. gall. gen. .65_65> Atque opifex tali formatur uoce tonantis:
<cypr. gall. gen. .66>"Ne trepidate simul licitos praecerpere fructus,
<cypr. gall. gen. .67> Quos nemus intonsum ramo frondente creauit,
<cypr. gall. gen. .68> Solliciti, ne forte malum noxale legatis(==LE-GA+TIS),
<cypr. gall. gen. .69> Quod uiret ex gemino discreta ad munia suco."
<cypr. gall. gen. .70_70> Nec minus interea caecos nox alta tenebat,
<cypr. gall. gen. .71> Ac modo formatos uestis non texerat artus.
<cypr. gall. gen. .72> Has inter sedes et bacis mitibus hortos
<cypr. gall. gen. .73> Spumeus astuto uincens animalia sensu
<cypr. gall. gen. .74> Serpebat tacite spiris frigentibus anguis;
<cypr. gall. gen. .75_75> Liuida mordaci uoluens mendacia sensu
<cypr. gall. gen. .76> Femineo temptat sub pectore mollia corda:
<cypr. gall. gen. .77>"Dic mihi, cur metuas felicia germina mali?
<cypr. gall. gen. .78> Numquid poma deus non omnia nata sacrauit?
<cypr. gall. gen. .79> Atqui si studeas mellitos carpere uictus,
<cypr. gall. gen. .80_80> Aureus astrigero ridebit cardine mundus."
<cypr. gall. gen. .81> Illa negat uetitosque timet contingere ramos:
<cypr. gall. gen. .82> Sed tamen infirmo uincuntur pectora sensu.
<cypr. gall. gen. .83> Ilicet ut niueo iam mitia dente momordit,
<cypr. gall. gen. .84> Adfulsit nulla maculatum nube serenum.
<cypr. gall. gen. .85_85> Tum sapor inlecebram mellitis faucibus indens
<cypr. gall. gen. .86> Perpulit insueto munus deferre marito.
<cypr. gall. gen. .87> Quod simul ac sumpsit, detersa nocte nitentes
<cypr. gall. gen. .88> Emicuere oculi mundo splendente sereni.
<cypr. gall. gen. .89> Ergo ubi nudatum prospexit corpus uterque
<cypr. gall. gen. .90_90> Quae pudenda(==PU+DENDA) uident, ficulnis frondibus umbrant.
<cypr. gall. gen. .91> Forte sub occiduo domini iam lumine solis
<cypr. gall. gen. .92> Agnoscunt sonitum trepidique ad deuia tendunt.
<cypr. gall. gen. .93> Tum dominus caeli maestum conpellat Adamum:
<cypr. gall. gen. .94>"Dic, ubi nunc degas?" respondit talia supplex:
<cypr. gall. gen. .95_95>"O domine, adfatus pauido sub corde tremesco,
<cypr. gall. gen. .96> Magne, tuos, nudusque metu frigente fatigor."
<cypr. gall. gen. .97> Tum dominus: "Quis poma dedit noxalia uobis?"
<cypr. gall. gen. .98>"Tradidit haec mulier, dum dicit lumina promptim
<cypr. gall. gen. .99> Candenti perfusa die liquidumque serenum
<cypr. gall. gen. .100_100> Adfulsisse sibi solemque et sidera caeli."
<cypr. gall. gen. .101> Protinus ira dei turbatam territat Aeuuam,
<cypr. gall. gen. .102> Auctorem uetiti dum quaerit maximus acti.
<cypr. gall. gen. .103> Illa sub haec pandit: "Serpentis suasa loquellis
<cypr. gall. gen. .104> Accepi, fallente dolo blandoque rogatu.
<cypr. gall. gen. .105_105> Nam sua uipereis intexens uerba uenenis
<cypr. gall. gen. .106> Haec mihi prae cunctis narrauit dulcia pomis.
<cypr. gall. gen. .107> Ilicet omnipotens condemnat gesta draconis
<cypr. gall. gen. .108> Praecipiens cunctis inuisum uiuere monstrum,
<cypr. gall. gen. .109> Pectore mox fuso prorepere, tum sola morsu
<cypr. gall. gen. .110_110> Mandere, mansuro quaecumque in tempora bello
<cypr. gall. gen. .111> Humanos inter sensus ipsumque labentem(==LA-BENTEM),
<cypr. gall. gen. .112> Vertice ut abiecto pronus post crura uirorum
<cypr. gall. gen. .113> Serperet et calces, dum labens comminus instat.
<cypr. gall. gen. .114> Femina fraudigeris misere decepta suadellis
<cypr. gall. gen. .115_115> Praecipitur duro discrimine ponere partum
<cypr. gall. gen. .116> Seruitiumque sui studio perferre mariti.
<cypr. gall. gen. .117>"Tu uero, cui uisa fuit sententia uerax
<cypr. gall. gen. .118> Coniugis, inmiti cessit quae uicta draconi,
<cypr. gall. gen. .119> Deflebis miserum per tempora longa laborem.
<cypr. gall. gen. .120_120> Nam tibi triticeae surget pro germine messis
<cypr. gall. gen. .121> Carduus et spinis multum paliurus acutis,
<cypr. gall. gen. .122> Vt cum uisceribus lassis et pectore maesto
<cypr. gall. gen. .123> Plurima sollicitos praestent suspiria uictus,
<cypr. gall. gen. .124> Donec in occiduo uenientis tempore mortis,
<cypr. gall. gen. .125_125> Vnde geris corpus, terrae reddare iacenti."
<cypr. gall. gen. .126> His actis dominus trepidis dat taedia uitae
<cypr. gall. gen. .127> Deiectosque procul sacratis dimouet hortis
<cypr. gall. gen. .128> Obuersosque locat medioque eliminat igni,
<cypr. gall. gen. .129> In quo perceleri Cherubin euoluitur aestu,
<cypr. gall. gen. .130_130> Dum calidus deferuet apex flammasque uolutat.
<cypr. gall. gen. .131> Quis dominus, pigro ne frigore membra rigerent,
<cypr. gall. gen. .132> Consuit euulsas pecudum de uiscere pelles,
<cypr. gall. gen. .133> Operiens nudos calidis de uestibus artus.
<cypr. gall. gen. .134> Ergo ubi coniugio sese iam fidus Adamus
<cypr. gall. gen. .135_135> Esse uirum sensit, nomen genitricis amatae
<cypr. gall. gen. .136> Exhibet uxori: binos e germine fetus
<cypr. gall. gen. .137> Continuo genitor diuersis nuncupat orsis;
<cypr. gall. gen. .138> Cainis hic nomen habet, cui iunctus Abelus
<cypr. gall. gen. .139> Innocuas multa seruabat cura bidentes:
<cypr. gall. gen. .140_140> Ast alius curuo terram uertebat aratro.
<cypr. gall. gen. .141> Hi cum perpetuo ferrent sua dona tonanti,
<cypr. gall. gen. .142> Dissimiles fructus sensu suadente dedere.
<cypr. gall. gen. .143> Nam prior uberibus fuerant quae prosata glaebis,
<cypr. gall. gen. .144> Obtulit, ast alius miti se deuouet agno,
<cypr. gall. gen. .145_145> Exta gerens sincera manu adipemque niualem,
<cypr. gall. gen. .146> Confestimque placet domino pia uota tuenti.
<cypr. gall. gen. .147> Quod propter gelida Cain incanduit ira.
<cypr. gall. gen. .148> Quem deus adloquio dignatus talibus infit:
<cypr. gall. gen. .149>"Dic mihi, si rectum uiuas et noxia cernas,
<cypr. gall. gen. .150_150> Degere non possis contracto a crimine purus?
<cypr. gall. gen. .151> Desine mordaci fratrem disperdere sensu,
<cypr. gall. gen. .152> Qui tibi ceu domino subiectus colla praebebit(==PRA:EBEBIT)."
<cypr. gall. gen. .153> Nec tamen his fractus fratrem deducit ad arua
<cypr. gall. gen. .154> Atque, ubi deprensum deserto in gramine uidit,
<cypr. gall. gen. .155_155> Elidit geminis frendens pia guttura palmis.
<cypr. gall. gen. .156> Quod factum dominus caelo speculatus ab alto
<cypr. gall. gen. .157> Disquirit, quonam terrarum degat Abelus?
<cypr. gall. gen. .158> Ille negat positum custodem se fore fratris.
<cypr. gall. gen. .159> Cui deus effatur: "Nonne uox sanguinis eius
<cypr. gall. gen. .160_160> Ad me missa sonat celsumque ascendit ad axem?
<cypr. gall. gen. .161> Nosce igitur mansura tibi pro crimine tanto;
<cypr. gall. gen. .162> Nam modo quae maduit germani sanguine terra,
<cypr. gall. gen. .163> Inuiso maledicta tibi commissa negabit
<cypr. gall. gen. .164> Semina et absumptis fructum non proferet herbis,
<cypr. gall. gen. .165_165> Torpidus ut multo collidens membra tremore
<cypr. gall. gen. .166> Funere ceu iuncto semper suspiria ducas.
<cypr. gall. gen. .167> Territus ille gemit mortemque a numine poscit:
<cypr. gall. gen. .168> Quae tamen infenso non est concessa tonante:
<cypr. gall. gen. .169> Nam mala promeritus signo fit notus inusto,
<cypr. gall. gen. .170_170> Sternere ne ferro liceat cuicumque nocentem,
<cypr. gall. gen. .171> Ne maius septena parent discrimina funus.
<cypr. gall. gen. .172> Ilicet a facie domini ceu perditus exit,
<cypr. gall. gen. .173> Aedibus obuersis Naidae in caespite terrae,
<cypr. gall. gen. .174> Nec minus ex natis, genetrix quos fida creauit,
<cypr. gall. gen. .175_175> Nomine primaeui sublimem condidit urbem.
<cypr. gall. gen. .176> Enochus Gaidada creat, hic deinde Malelum
<cypr. gall. gen. .177> Quo Mathusalamus sensim genitore sub auras
<cypr. gall. gen. .178> Exiit et longae produxit tempora uitae.
<cypr. gall. gen. .179> Ast Lamech, dirum qui perculit ense Cainem,
<cypr. gall. gen. .180_180> Perpetitur caeso multum grauiora nocente;
<cypr. gall. gen. .181> Crimina nam meritum decies septena cohercent.
<cypr. gall. gen. .182> Coniugibus hic facta gemens sese increpat ultro,
<cypr. gall. gen. .183> Quarum prima fuit Ada atque altera Sella.
<cypr. gall. gen. .184> Iabelum sed prima creat, qui pastor in aruis
<cypr. gall. gen. .185_185> Gramineis laeta pecudes pascebat in herba.
<cypr. gall. gen. .186> Iobalus quem deinde subit, qui musica plectra
<cypr. gall. gen. .187> Repperit et uario concordes murmure chordas.
<cypr. gall. gen. .188> Tobelum mox Sella parit, cui fundere riuos
<cypr. gall. gen. .189> Aeris erat moris ferrumque incude subactum
<cypr. gall. gen. .190_190> Diuersis formare modis stridente camino:
<cypr. gall. gen. .191> Quem Noemma sequens uno genitore creata est.
<cypr. gall. gen. .192> Haec inter uegetis Adam non languidus annis,
<cypr. gall. gen. .193> Sethum progenerat post mortem mitis Abelis.
<cypr. gall. gen. .194> Enochum is deinde(==DE_INDE) creat, cui candida corda
<cypr. gall. gen. .195_195> Largitus dominus. hoc se poscente rogari
<cypr. gall. gen. .196> Adnuit et placidae suscepit munera mentis.
<cypr. gall. gen. .197> Nongentos igitur postquam conplerat Adamus
<cypr. gall. gen. .198> Ter denosque annos, sopitus morte quieuit.
<cypr. gall. gen. .199> Longaeuusque dehinc nongentos quinque per annos
<cypr. gall. gen. .200_200> Enochus uixit, quem Cainanus adaequans
<cypr. gall. gen. .201> Quinque fuit tantum protentis longior annis.
<cypr. gall. gen. .202> Iunior hoc iterum ter quinis deputat annis
<cypr. gall. gen. .203> Malaleela senex: ter denis deinde Iaretus
<cypr. gall. gen. .204> Atque tribus uixit longo constrictior aeuo.
<cypr. gall. gen. .205_205> Enochus, cui cura fuit seruire potenti
<cypr. gall. gen. .206> Et mentem sociare deo, sat iunior istis.
<cypr. gall. gen. .207> Ter centum explicitis si quinque adiungere cures
<cypr. gall. gen. .208> Sexies et denos, subita caligine tectus
<cypr. gall. gen. .209> Abditur et domino multum miserante remotus
<cypr. gall. gen. .210_210> Felicem placido uiuit cum tempore uitam.
<cypr. gall. gen. .211> At Mathusalamus nongentos porrigit orbes
<cypr. gall. gen. .212> Septies et denos, unum quis iungere fas est.
<cypr. gall. gen. .213> Lamechus, hoc patre satus, Noele creato
<cypr. gall. gen. .214> Talia disseruit, dum uatum more futura
<cypr. gall. gen. .215_215> Praeuidet et sensus uenturum mittit in aeuum:
<cypr. gall. gen. .216>"Hic secura dabit nobis commercia uitae
<cypr. gall. gen. .217> Et durum remouebit onus pacemque reducet,
<cypr. gall. gen. .218> Quae factis est pulsa malis nostroque reatu
<cypr. gall. gen. .219> Tristibus et dextris, quarum sulcata labore
<cypr. gall. gen. .220_220> Terra negat fructum, domino maledicta loquente."
<cypr. gall. gen. .221> Septies hic centum uixit septemque per annos,
<cypr. gall. gen. .222> Septuaginta super positis, ut summula poscit.
<cypr. gall. gen. .223> Hoc generante probis Noelus nobilis actis
<cypr. gall. gen. .224> Editur, innocuo daturus(==DA+TU+RUS) semina saeclo.
<cypr. gall. gen. .225_225> Tresque creat natos, Sethum Chamumque Iaphetumque,
<cypr. gall. gen. .226> In numerum solitos mollitum tundere ferrum
<cypr. gall. gen. .227> Et scintillantes promptim procudere massas.
<cypr. gall. gen. .228> Sexies hic uates centum iam uixerat annis,
<cypr. gall. gen. .229> Cum dominus, diri pertaesus crimina mundi
<cypr. gall. gen. .230_230> Multimodosque hominum longa sub luce reatus,
<cypr. gall. gen. .231> Constringit miserans prolixae incommoda uitae,
<cypr. gall. gen. .232> Imposuitque modum bis sexaginta per annos,
<cypr. gall. gen. .233> Vincere quem nullus posita sub lege ualeret.
<cypr. gall. gen. .234> Haec inter sanctos lactat terrena uoluptas
<cypr. gall. gen. .235_235> Captiuosque tenet caelesti ex arce meantes;
<cypr. gall. gen. .236> Dum facies pulchro ridentes corpore cernunt
<cypr. gall. gen. .237> Femineas placitisque nimis conplexibus haerent,
<cypr. gall. gen. .238> Progenuere sibi torua cum mole gigantes:
<cypr. gall. gen. .239> Quorum criminibus domini patientia tandem
<cypr. gall. gen. .240_240> Cogitur offendi; longam dum concipit iram
<cypr. gall. gen. .241> Atque dolet hominem dextra formante creatum
<cypr. gall. gen. .242> Siderea, sancto permotus pectore fatur:
<cypr. gall. gen. .243>"Ius delere mihi mundi peccata nocentis
<cypr. gall. gen. .244> Fluctibus aequoreis totamque inuoluere terram
<cypr. gall. gen. .245_245> Humanumque genus uastis mersare fluentis
<cypr. gall. gen. .246> Omnigenasque simul pecudes, quae laeta per agros
<cypr. gall. gen. .247> Gramina detondent, celsis dum collibus errant.
<cypr. gall. gen. .248> Serpentes nex una premat uolucresque ferasque,
<cypr. gall. gen. .249> Vt mea deletis mitescat fraudibus ira."
<cypr. gall. gen. .250_250> Accipit ergo dei mandata ingentia Noe.
<cypr. gall. gen. .251> Duplicibus cameris arcam conpangere iussus,
<cypr. gall. gen. .252> Quae teneat uolucrum mansura ad germina nidos.
<cypr. gall. gen. .253> Ac, ne fissilibus dissultent robora rimis,
<cypr. gall. gen. .254> Vnguine praepingui linuit bituminis arcam.
<cypr. gall. gen. .255_255> Ipsa fuit plenas ter centum longa per ulnas,
<cypr. gall. gen. .256> Quinquaginta patens transuersam lata per aluum.
<cypr. gall. gen. .257> At qua sublimi surgunt fastigia tecto,
<cypr. gall. gen. .258> Edita ter denis in caelum tollitur ulnis,
<cypr. gall. gen. .259> Assere quadrato, nullis cessura fluentis,
<cypr. gall. gen. .260_260> Ad medium gestans facili cum cardine postes.
<cypr. gall. gen. .261> Haec perfecta deus postquam despexit ab astris,
<cypr. gall. gen. .262> Talibus adfatur mittendum in aequora uatem:
<cypr. gall. gen. .263>"Scande citus, natique tui nataeque, fluentem
<cypr. gall. gen. .264> Fluctibus in tumidis cumbam, quia pectora uidi
<cypr. gall. gen. .265_265> Iusta tibi dudumque mihi tua nota uoluntas
<cypr. gall. gen. .266> Emeruit maiora praesentibus(==PRA:ESENTI-BUS); atque coactas
<cypr. gall. gen. .267> Claude simul pecudes omni de germine mites
<cypr. gall. gen. .268> Septenis paribus; inmundo de grege bina
<cypr. gall. gen. .269> Esse sines tecum, escamque his omnibus infers
<cypr. gall. gen. .270_270> Atque tibi suetam, ne, cum per uasta fluenta
<cypr. gall. gen. .271> Cultio destiterit, pariter patiare molestam
<cypr. gall. gen. .272> Prouisis non ante cibis per glauca uehendus
<cypr. gall. gen. .273> Salsa famem; nam clara polo cum lumina solis
<cypr. gall. gen. .274> Septima prodierint, totos defundere nimbos
<cypr. gall. gen. .275_275> Cardine ab aetherio cunctosque euoluere fontes
<cypr. gall. gen. .276> Adlapsu maiore paro, quo grandior undis
<cypr. gall. gen. .277> Aestuet oceanus spumosos largius amnes
<cypr. gall. gen. .278> Accipiens fusoque oblimans omnia tractu.
<cypr. gall. gen. .279> Namque quater denis iuncta cum nocte diebus
<cypr. gall. gen. .280_280> Grandine perpetua nubes complebo madentes,
<cypr. gall. gen. .281> Vt, quidquid uiuit, tumidis mergatur in undis."
<cypr. gall. gen. .282> Haec ubi dicta, fiunt domini mandata uolente
<cypr. gall. gen. .283> Festinoque sene, longo qui nobilis aeuo,
<cypr. gall. gen. .284> Sescentos agitans annos, se credidit undis
<cypr. gall. gen. .285_285> Coniunctosque simul natos natasque recepit,
<cypr. gall. gen. .286> Confisus tenui quamuis foret abditus antro.
<cypr. gall. gen. .287> Interea totos laxarunt nubila nimbos,
<cypr. gall. gen. .288> Atque abyssus(==A-BY-SSUS) riguos dimisit in aequora fontes.
<cypr. gall. gen. .289> Iamque quater denis stagnantur cuncta diebus.
<cypr. gall. gen. .290_290> Non uolucres leuibus suspendunt corpora pinnis,
<cypr. gall. gen. .291> Nec fera celsiiugo deuitat marmora colle,
<cypr. gall. gen. .292> Omnia conduntur pelago, mors omnibus una est.
<cypr. gall. gen. .293> Nec minus interea tumidum suspensa per aequor
<cypr. gall. gen. .294> Arca fluens clausum munibat pendula uatem
<cypr. gall. gen. .295_295> Venturisque parens seruabat semina saeclis
<cypr. gall. gen. .296> Naufragio secura suo. mox rarior aether
<cypr. gall. gen. .297> Nubibus in piceis coepit constringere nimbos.
<cypr. gall. gen. .298> Iamque relabenti decrescit in aequore pontus
<cypr. gall. gen. .299> Ac, postquam modico fluitabat flumine cumba,
<cypr. gall. gen. .300_300> Emittit senior nigrantem pectora coruum,
<cypr. gall. gen. .301> Qui leuibus pinnis uolucri dum flumine fertur,
<cypr. gall. gen. .302> Non rediit, iusti suspendens uota prophetae.
<cypr. gall. gen. .303> Post hunc albentem mittit per stagna columbam,
<cypr. gall. gen. .304> Quae super aequoreum campum defessa uolatu,
<cypr. gall. gen. .305_305> Nusquam nancta solum, uati se reddidit almo.
<cypr. gall. gen. .306> Cumque recurrentis fulgerent septima solis
<cypr. gall. gen. .307> Lumina, dimittit pinna plaudente uolucrem,
<cypr. gall. gen. .308> Quae nemore inuento ramis praepinguis oliuae
<cypr. gall. gen. .309> Ora referta tulit, cum iam per sidera uesper
<cypr. gall. gen. .310_310> Surgeret ac tremulo noctem praecurreret igni.
<cypr. gall. gen. .311> Inde iterum septem transcursis rite diebus
<cypr. gall. gen. .312> Mittitur in pelagus ales, quae lapsa meatu
<cypr. gall. gen. .313> Perceleri numquam sociae se reddidit aulae.
<cypr. gall. gen. .314> Sescentos igitur iam tum transgressus et unum
<cypr. gall. gen. .315_315> Orbes erat uates, primo iam mense secuto
<cypr. gall. gen. .316> Atque die mensis primo, cum libera tellus
<cypr. gall. gen. .317> Visa aperire procul montes ac uoluere(==VOLVERE) fumum,
<cypr. gall. gen. .318> Quos super undarat ter quinas pontus in ulnas:
<cypr. gall. gen. .319> Decurso iam mense dehinc cum trina secundo
<cypr. gall. gen. .320_320> Lumina restarent, toto iam libera fluctu
<cypr. gall. gen. .321> Terra fuit propriumque ostendit laeta uirorem.
<cypr. gall. gen. .322> Ergo ubi nudatis consedit montibus arca,
<cypr. gall. gen. .323> Araratum qui nomen habent sermone uetusto,
<cypr. gall. gen. .324> Laxat claustra senex reddens noua semina terrae
<cypr. gall. gen. .325_325> Exstruxitque libens sacraria festa tonanti
<cypr. gall. gen. .326> Atque memor uoti adolet dum altaria flammis,
<cypr. gall. gen. .327> Hostia digna fuit, mites dum gignit odores,
<cypr. gall. gen. .328> Qui dominum coram laetis cum flatibus halant.
<cypr. gall. gen. .329> Tum, ne consimili pereat discrimine terra,
<cypr. gall. gen. .330_330> Diluuium dominus uentura in tempora tollit,
<cypr. gall. gen. .331> Festinos menses et tempora mobilis anni
<cypr. gall. gen. .332> Inrequieta iubens consuetos uoluere(==VOLVERE) cursus;
<cypr. gall. gen. .333> Sed croceum tantum curuandum in nubibus arcum,
<cypr. gall. gen. .334> Candida cum sudo praerorant sidera nimbo.
<cypr. gall. gen. .335_335> Prosequitur uatem domini benedictio mitem,
<cypr. gall. gen. .336> Scilicet ut cunctis, quae tellus et mare gignit,
<cypr. gall. gen. .337> Imperitet fidus, cum sint subiecta regenti;
<cypr. gall. gen. .338> Admonitus pecudum carnes secernere mensis,
<cypr. gall. gen. .339> Quae non laxato uitam liquere cruore:
<cypr. gall. gen. .340_340> Idcirco quoniam multis haec indita mens est.
<cypr. gall. gen. .341>"Ast homo si ferro fuerit uel dente ferino
<cypr. gall. gen. .342> Perditus, inquiram," dixit, "qui talia faxunt;
<cypr. gall. gen. .343> Similibus dant colla modis fusura cruorem."
<cypr. gall. gen. .344> Diuidit hinc dominus placiti mox pignora uatis
<cypr. gall. gen. .345_345> Fecundasque iubet discretim sumere terras,
<cypr. gall. gen. .346> Vt uacuum denso complerent germine mundum.
<cypr. gall. gen. .347> Accipit hoc meritum domino donante propheta,
<cypr. gall. gen. .348> Vitis ut inuentor delibet candida uina.
<cypr. gall. gen. .349> Quem propere expletum cyathis somnoque grauatum
<cypr. gall. gen. .350_350> Derisit Chamus, de quo Channana iuuentus
<cypr. gall. gen. .351> Nascitur et proceris dixit de nomine gentem,
<cypr. gall. gen. .352> Fratribus ostentans nudatum membra parentem.
<cypr. gall. gen. .353> Qui pariles pietate tegunt uelantque iacentem:
<cypr. gall. gen. .354> Tergoribus studio iunctis dum lumina uertunt.
<cypr. gall. gen. .355_355> Sopitum gessere senem, nec turpia dictu
<cypr. gall. gen. .356> Membra uident, tenero flectentes colla pudore.
<cypr. gall. gen. .357> Id pietatis opus postquam iam mente serena
<cypr. gall. gen. .358> Cognouit uates, grassatum damnat in aeuum,
<cypr. gall. gen. .359> Germanis faciens ut sit postremus et acro
<cypr. gall. gen. .360_360> Subditus imperio fortesque exterritus oret.
<cypr. gall. gen. .361> Inde senex functus nongentos transit in annos,
<cypr. gall. gen. .362> Quinquies et denos, ut legis formula cauit.
<cypr. gall. gen. .363> Cuius progenies, properat dum ducere muros,
<cypr. gall. gen. .364> Condidit eximias uastis suspectibus urbes.
<cypr. gall. gen. .365_365> Dumque operi instantes certatim moenia condunt,
<cypr. gall. gen. .366> Nominibus signant Tharsum Citiumque Rhodumque,
<cypr. gall. gen. .367> Exstantes portis, fluctu quas alluit aequor.
<cypr. gall. gen. .368> Channanus hinc nomen habet, hinc Sidona(==SIDO-NA-) surgit,
<cypr. gall. gen. .369> Inde Iebusaeus, Cethaeo adiunctus Amorreus,
<cypr. gall. gen. .370_370> Gergeseus(==GERGE-SE-US) ueget, Euaeus(==E+U+A.EUS), Arucus, Asennus,
<cypr. gall. gen. .371> Samarus(==SA+MA-RUS), Aradius(==A+RA-DI-U+S) Orusque, et moenia quisquis
<cypr. gall. gen. .372> Gaza colit, Gomorra quibus Sodomaque iugantur
<cypr. gall. gen. .373> Atque Adama et Sebona, quis iunctim Lasa cohaeret.
<cypr. gall. gen. .374> Quin etiam et Massam faciunt similemque Sopheram
<cypr. gall. gen. .375_375> Celsiiugum et collem, nimbosas qui leuat arces,
<cypr. gall. gen. .376> Qua primum albentis prorumpit flamma diei.
<cypr. gall. gen. .377> Corpore de quorum Nembrodus nascitur, acro
<cypr. gall. gen. .378> Venatu adsuetus et membris grandibus exstans
<cypr. gall. gen. .379> Atque deum gaudens contra se adtollere sanctum,
<cypr. gall. gen. .380_380> Heroum de more ferox, quos ardua ceruix
<cypr. gall. gen. .381> Immensumque caput sublimes tollit in auras.
<cypr. gall. gen. .382> Hic Babylona locat Orichamque Archata et Acalam
<cypr. gall. gen. .383> Sinnacheros inter saltus; Assura deinde
<cypr. gall. gen. .384> Condit et eximiam tectis Nineua locauit
<cypr. gall. gen. .385_385> Et Robotham, Calchamque dehinc, Dasemata quarum
<cypr. gall. gen. .386> Distinguit saltus medioque in limite surgit.
<cypr. gall. gen. .387> Dumque alacres certant et nomina moenibus indunt,
<cypr. gall. gen. .388> In campum ueniunt Sennarum nomine dictum,
<cypr. gall. gen. .389> Molitique cauas ad sidera tollere turres
<cypr. gall. gen. .390_390> Non calcem faciunt, qua saxa inserta ligantur,
<cypr. gall. gen. .391> Sed lateres tosta lutei fornace coquuntur,
<cypr. gall. gen. .392> Vt prius immensis fulgerent moenia tectis.
<cypr. gall. gen. .393> Quam noua discretas faceret migratio gentes.
<cypr. gall. gen. .394> Bitumen pro calce fuit, quod uellere molli
<cypr. gall. gen. .395_395> Ducitur et lento constringit corpore cautes.
<cypr. gall. gen. .396> Namque penes cunctos sermonis conscia lingua
<cypr. gall. gen. .397> Per similes fatus et ciuica uerba locuta est.
<cypr. gall. gen. .398> Denique descendit dominus et moenia uidit,
<cypr. gall. gen. .399> Praecipiens uarias raptim prorumpere uoces
<cypr. gall. gen. .400_400> Diuersosque sonos, quis gentes quaeque locuntur.
<cypr. gall. gen. .401> Ilicet impletur positis cultoribus orbis
<cypr. gall. gen. .402> Diuiduusque locus mox est Confusio dictus.
<cypr. gall. gen. .403> Hos sequitur, domino multum qui credidit, Abram,
<cypr. gall. gen. .404> Quem genuit prisco de nomine Thara uocatus.
<cypr. gall. gen. .405_405> Iungitur et Lothus iuncto de sanguine frater.
<cypr. gall. gen. .406> Hi cum iam ualidi fierent pubentibus annis,
<cypr. gall. gen. .407> Coniugium iunxere sibi: Lod foedere Melchae
<cypr. gall. gen. .408> Gaudet, et Abramo ditescit coniuge Sarra,
<cypr. gall. gen. .409> Quae tamen ad senium duxit sine pignore uitam.
<cypr. gall. gen. .410_410> Hos Thara sollicite Chaldaeo de grege dempsit,
<cypr. gall. gen. .411> Dum Channana placent frondosis collibus arua.
<cypr. gall. gen. .412> Sed deus, electi qui sensum nosceret Abrae,
<cypr. gall. gen. .413> Imperat, ut sedes alia regione capessat:
<cypr. gall. gen. .414>"Heia age, festinans patriis te dimoue terris
<cypr. gall. gen. .415_415> Cognatasque domus et limina sueta relinque;
<cypr. gall. gen. .416> Nam procerem immensae faciam te iam fore gentis.
<cypr. gall. gen. .417> Insuper his addam, ut, te quicumque malignis
<cypr. gall. gen. .418> Vulnerat eloquiis, domini maledictus ab ore
<cypr. gall. gen. .419> Tristia quaeque ferat; at qui sermone benigno
<cypr. gall. gen. .420_420> Commoda denarrat, sit laeto grandior actu."
<cypr. gall. gen. .421> Mutantur sedes, Sychemis castra locantur,
<cypr. gall. gen. .422> Quae dominus uati longum despondit in aeuum.
<cypr. gall. gen. .423> Illic deproperans sacratas suscitat aras:
<cypr. gall. gen. .424> Conscendens montem, fractas qui respuit undas
<cypr. gall. gen. .425_425> Et rubicunda tumens prospectat lumina solis,
<cypr. gall. gen. .0_>................
<cypr. gall. gen. .426> Hic etiam positis fundatur molibus altar
<cypr. gall. gen. .427> Oraturque deus, sola cum deinde per arua
<cypr. gall. gen. .428> Vates agit, qua terra iacet disiuncta colonis;
<cypr. gall. gen. .429> Quae dum perpetuo uenis sitientibus aret,
<cypr. gall. gen. .430_430> Incussit ieiuna famem, cui cura cohaeret.
<cypr. gall. gen. .431> Hoc fecunda metu Nilotica rura petuntur.
<cypr. gall. gen. .432> Et quia conspicuo canderet corpore Sarra,
<cypr. gall. gen. .433> Mandatur nullo nuptam se dicere uinclo,
<cypr. gall. gen. .434> Sed fore germanam, ne fors immanibus ausis
<cypr. gall. gen. .435_435> Effrenis turbae zelum noxale marito
<cypr. gall. gen. .436> Gigneret atque aemulum(==A:EMU-LUM) tristis riualis haberet.
<cypr. gall. gen. .437> Hunc mirata quidem uenientem turba Canopi,
<cypr. gall. gen. .438> Omnimodis Sarram cupido de lumine lustrat.
<cypr. gall. gen. .439> Atque ubi per proceres laudata et tradita regi est,
<cypr. gall. gen. .440_440> Dulcibus accipitur uotis uerbisque propheta.
<cypr. gall. gen. .441> Non tamen impositum uoluit(==VOLUIT) rex aetheris illi;
<cypr. gall. gen. .442> Nam multis magnisque simul terroribus actum
<cypr. gall. gen. .443> Proturbat regem, noxalis qui reus ausi
<cypr. gall. gen. .444> Obiurgat procerem, germanam cur magis esse
<cypr. gall. gen. .445_445> Dixerit uxorem falsoque inluserit actu.
<cypr. gall. gen. .446> Inde iubet laetum nuptam deducere secum,
<cypr. gall. gen. .447> Armenti et quidquid patriis adduxerat oris.
<cypr. gall. gen. .448> Namque deus seruo semper concordia fanti
<cypr. gall. gen. .449> Ingentes census et maxima quaeque dicarat.
<cypr. gall. gen. .450_450> Accipit et Lodus, quaecumque aduexerat illic,
<cypr. gall. gen. .451> Et reduces patrias tandem sistuntur ad oras.
<cypr. gall. gen. .452> Atque ibi dum gregibus intercursantibus errant,
<cypr. gall. gen. .453> Pastores pecorum sese certamine pulsant.
<cypr. gall. gen. .454> Pascua quod fetas artarent parua duorum.
<cypr. gall. gen. .455_455> Sed pater, indomitas cupiens conponere rixas,
<cypr. gall. gen. .456> Optulit, ut frater, quae uellet, sumeret arua.
<cypr. gall. gen. .457> Ille libens paret, Iordanis litora poscens,
<cypr. gall. gen. .458> Qui fluuius dudum, Nili uice dum tumet undis,
<cypr. gall. gen. .459> Amne superfuso campos ditabat opimos.
<cypr. gall. gen. .460_460> Channanaea senex uenienti iugera sorte
<cypr. gall. gen. .461> Accipit et uirides sistit armenta per agros.
<cypr. gall. gen. .462> Sed non perpetuas licitum conponere sedes;
<cypr. gall. gen. .463> Namque pater iussus terram lustrare tuendo.
<cypr. gall. gen. .464> Flammeus e celsis quam sol utrumque recurrens
<cypr. gall. gen. .465_465> Aspicit aut gemini despectant usque triones,
<cypr. gall. gen. .466> Promissam generi tanto genitore creando,
<cypr. gall. gen. .467> Cuius qui numerum gestit conprendere fatu,
<cypr. gall. gen. .468> Stellarum citius turbas uel dicet harenae,
<cypr. gall. gen. .469> Quas pelagus dubio nonnumquam litore nudat.
<cypr. gall. gen. .470_470> Tendit et ad quercum prisco de nomine Mambram
<cypr. gall. gen. .471> Perpetuoque deo praecelsum dedicat altar.
<cypr. gall. gen. .472> Nec mora, diuiduos postquam concordia fratres
<cypr. gall. gen. .473> Fecerat optatos componere regna per agros,
<cypr. gall. gen. .474> Consurgunt reges numerosa ex gente quaterni
<cypr. gall. gen. .475_475> Et Sodomam multo pugnaces milite uastant.
<cypr. gall. gen. .476> Quaternaeque acies bino bis principe fultae
<cypr. gall. gen. .477> Valle tenus Salsa ferrum per nubila torquent.
<cypr. gall. gen. .478> Quinque fugam capiunt linquentes bella tyranni
<cypr. gall. gen. .479> Praecipitique fuga frondosis montibus abdunt.
<cypr. gall. gen. .480_480> Quod potuit superesse neci; qui nomine uero
<cypr. gall. gen. .481> Dicuntur Arioch, Adachar, Godolla Gomurus
<cypr. gall. gen. .482> Atque etiam pulchris inhians Amarphalus armis.
<cypr. gall. gen. .483> Haec inter, quae multa fiunt discrimine belli,
<cypr. gall. gen. .484> Lod etiam capitur tota cum stirpe domoque.
<cypr. gall. gen. .485_485> Quod ubi tristifico narrauit nuntius ore,
<cypr. gall. gen. .486> Consurgit uates, seruorum de grege multo
<cypr. gall. gen. .487> Ter centum famulos, nouies bis(==BI+S) auctius addens,
<cypr. gall. gen. .488> Ad bellum dux ipse ciet ferrumque retractat.
<cypr. gall. gen. .489> Nocte super media nil iam metuentibus instat
<cypr. gall. gen. .490_490> Victoresque fugat multosque interficit hostes.
<cypr. gall. gen. .491> Quin etiam fratrem tanto discrimine demptum
<cypr. gall. gen. .492> Accipit et praedam lato trahit agmine secum.
<cypr. gall. gen. .493> Excipitur laeta Sodomorum laude procorum
<cypr. gall. gen. .494> Pontificisque dei, sancto qui nobilis actu, -
<cypr. gall. gen. .495_495> Melchisedechus erat, princeps rectorque Salemae -
<cypr. gall. gen. .495bis_495bis><Et benedixit ei> panem uinumque praesentans(==PRA:ESENTANS)
<cypr. gall. gen. .496> Et decimos fructus Abrami ex munere sumpsit.
<cypr. gall. gen. .497> Is petit, ut captos dignetur reddere uictor,
<cypr. gall. gen. .498> Cetera pro meritis belli sub lege laturus(==LA-TU+RUS).
<cypr. gall. gen. .499> Sed contenta suo uictrix moderamine uirtus
<cypr. gall. gen. .500_500> Accipit optatum toto pro munere fratrem.
<cypr. gall. gen. .501> Mox sopita deus inlustrans corda prophetae
<cypr. gall. gen. .502> Praecipit, ut cuncta uacuet formidine pectus,
<cypr. gall. gen. .503> Quandoquidem inuictae tutus sit tegmine dextrae.
<cypr. gall. gen. .504> Ille alacer concessa sibi(==SI+BI-) licentia(==LI-CENTIA) fatur:
<cypr. gall. gen. .505_505>"Quid mihi pro tanta praestant tua dona loquella?
<cypr. gall. gen. .506> Nam coniuncta quatit fessum longaeua senectus,
<cypr. gall. gen. .507> Nec datur emeritum post mortem linquere natum,
<cypr. gall. gen. .508> Et quia nobilibus thalamis mihi germina non sunt,
<cypr. gall. gen. .509> Degener heres erit nobis, quem serua creauit."
<cypr. gall. gen. .510_510> Confirmat uatem dominus, dum talia fatur:
<cypr. gall. gen. .511>"Ne time confidens; seruus tibi non erit heres.
<cypr. gall. gen. .512> Nam si nosse ualet numero carentia(==CA+RENTIA) quisquam
<cypr. gall. gen. .513> Sidera uel totas pelagi percurrere harenas,
<cypr. gall. gen. .514> Is poterit prolem solus numerare putando,
<cypr. gall. gen. .515_515> Quae praestanda tibi est. totus qua tenditur orbis,
<cypr. gall. gen. .516> Nasceturque tuo de semine, qui tua cernat
<cypr. gall. gen. .517> Filius atque etiam natus sit regis aeterni(==A:ETERNI):
<cypr. gall. gen. .518> Namque ego sum dominus caelorum conditor, et te
<cypr. gall. gen. .519> Auxilio tutum Chaldaea ex gente reduxi."
<cypr. gall. gen. .520_520> Credidit ista senex nec quidquam defore uerbis
<cypr. gall. gen. .521> Metitur domini sincero acumine cordis
<cypr. gall. gen. .522> Subnixusque rogat, placidis dum supplicat orsis,
<cypr. gall. gen. .523> Signa dei quae mente gerat, quae corde sequatur,
<cypr. gall. gen. .524> Munere pro tanto, quo natum gignat inerti
<cypr. gall. gen. .525_525> Corpore, iam gelidis decursa ob tempora membris.
<cypr. gall. gen. .526> Admonitus uitulam trimi iam temporis aptat,
<cypr. gall. gen. .527> Coniungens alacrem torua cum fronte iuuencum,
<cypr. gall. gen. .528> Verbecem caprumque dehinc hirtamque capellam,
<cypr. gall. gen. .529> Columbas pariles, simili cum turture iunctas.
<cypr. gall. gen. .530_530> Corpora mox pecudum gemina in diuortia findit,
<cypr. gall. gen. .531> Inlaesas tota dimittens carne uolucres;
<cypr. gall. gen. .532> Omnia disponit sacrisque altaribus aptat,
<cypr. gall. gen. .533> Seque locat propter, sensu uersutus et aure.
<cypr. gall. gen. .534> Ecce autem prima sub tempora noctis opacae
<cypr. gall. gen. .535_535> Candida sanctifici terrentur pectora uatis
<cypr. gall. gen. .536> Nigrantesque ruunt confusa luce tenebrae,
<cypr. gall. gen. .537> His super attonitus domini solacia sumit,
<cypr. gall. gen. .538> Dum noua uenturae praenoscit semina gentis,
<cypr. gall. gen. .539> Per uarios casus duro sub rege locandae
<cypr. gall. gen. .540_540> Aegypti, cui nomen erit Pharaonis acerbi.
<cypr. gall. gen. .541>"Namque quater centum dominis subiecta per annos
<cypr. gall. gen. .542> Seruiet, ad terras rursus reuocanda feraces;
<cypr. gall. gen. .543> Ac uice mutata, quae quondam serua tremebat,
<cypr. gall. gen. .544> Sceptra reget, ualida gentes uirtute cohercens.
<cypr. gall. gen. .545_545> At tu, cum fuerit metati terminus aeui,
<cypr. gall. gen. .546> Sedibus in patriis functus mandabere busto.
<cypr. gall. gen. .547> Nam populus infensa sibi de sede reuulsus
<cypr. gall. gen. .548> Huc ueniet, domibus ueterum donandus auorum.
<cypr. gall. gen. .549> Nam qua Niliacis gaudet nunc incola terris
<cypr. gall. gen. .550_550> Et celer Euphrates Syrorum(==SY+RO+RUM) praenatat orbes,
<cypr. gall. gen. .551> Cenaeos populos Cenezaeosque tenebunt,
<cypr. gall. gen. .552> Chedmoneos, Chettos iuncta cum gente Phereza
<cypr. gall. gen. .553> Et Raphana, cui manus est Iebusa cohaerens,
<cypr. gall. gen. .554> Dilectaque sibi pellentur sede Chananni.
<cypr. gall. gen. .555_555> Quin et Amorraeus, Gergesso extrusus amico,
<cypr. gall. gen. .556> Semianimis possessa dabit uenientibus arua."
<cypr. gall. gen. .557> Quae cum sancta dei prompsissent uerba prophetae,
<cypr. gall. gen. .558> Sole sub occiduo clarum dat fulmine signum.
<cypr. gall. gen. .559> Nam uelut undanti ferueret flamma camino,
<cypr. gall. gen. .560_560> Caesarum pecudum uisa est delambere carnes.
<cypr. gall. gen. .561> Interea steriles iam pridem fessa per annos
<cypr. gall. gen. .562> Perdiderat etiam uotum iam Sarra parentis,
<cypr. gall. gen. .563> Et quia praegelida partum non poneret aluo,
<cypr. gall. gen. .564> Ad secunda(==SE+CUNDA) suum coepit lactare maritum
<cypr. gall. gen. .565_565> Gaudia et inflexum cogit consortia seruae
<cypr. gall. gen. .566> Noscere, quo saltim genitor sit pignore uili.
<cypr. gall. gen. .567> Ilicet in thalamos Aegyptia ducitur Agar,
<cypr. gall. gen. .568> Ismahelumque nothum fecunda gignit ab aluo.
<cypr. gall. gen. .569> Quae cum seruili dominam contemneret astu.
<cypr. gall. gen. .570_570> Verberibus duris adflicta et saucia fugit.
<cypr. gall. gen. .571> Ac dum uicino tegeret se deuia fonte,
<cypr. gall. gen. .572> Nuntius aetherio descendit culmine caeli
<cypr. gall. gen. .573> Consultamque prius dominorum mittit ad aedes,
<cypr. gall. gen. .574> Quin etiam multo gaudentem munere donat.
<cypr. gall. gen. .575_575> Quae quia conspicuo fulgentem lumine sanctum
<cypr. gall. gen. .576> Viderat, a simili narrauit nomine fontem.
<cypr. gall. gen. .577> Iamque nouem denos nouiesque exegerat annos
<cypr. gall. gen. .578> Abramus uates, cum se iam iamque parentem
<cypr. gall. gen. .579> Agnoscit nati magno de munere dandi,
<cypr. gall. gen. .580_580> Testamenta dei cui sunt concordia summi.
<cypr. gall. gen. .581> Gentibus innumeris genitor ductorque futurus,
<cypr. gall. gen. .582> Percipiens placidas per grandia tempora sedes.
<cypr. gall. gen. .583> Quin etiam solito de nomine grandior exit,
<cypr. gall. gen. .584> Dum decus adiectum uocalis littera ducit,
<cypr. gall. gen. .585_585> Et Sara(==SA-RA-) quae fuerat, mandatur Sarra uocali(==VO-CA+LI).
<cypr. gall. gen. .586> Quin etiam patris Ismahelus pro prece diues,
<cypr. gall. gen. .587> Bis senos princeps populos generatque regitque.
<cypr. gall. gen. .588> Post haec gesta senex. cum sol octauus adesset,
<cypr. gall. gen. .589> Maribus exhibitis adimit praeputia ferro,
<cypr. gall. gen. .590_590> Adiungens pariter quoscumque ex plebe seorsa.
<cypr. gall. gen. .591> Inde ubi iam tempus promissi muneris instat,
<cypr. gall. gen. .592> Soluitur in tremulos uultu crispante cachinnos,
<cypr. gall. gen. .593> Dum tacitus secum promissa ingentia uoluit(==VOLVIT):
<cypr. gall. gen. .594>"Posse deum credes, quidquid non extitit umquam,
<cypr. gall. gen. .595_595> Condere et infractos robur generare per artus?"
<cypr. gall. gen. .596> Scandebat medium iam sol flagrantior axem,
<cypr. gall. gen. .597> Magnificusque senex frigus captabat in umbra,
<cypr. gall. gen. .598> Cum subito iuuenes pariter tris adfore cernit.
<cypr. gall. gen. .599> Sedulus in cunctos unum plus ambit et orat.
<cypr. gall. gen. .600_600> Ne puerum celeri linquat, dum praeterit, actu
<cypr. gall. gen. .601> Pacificusque suae dignetur tegmina quercus
<cypr. gall. gen. .602> Atque pedes geminos frigenti ut perluat unda
<cypr. gall. gen. .603> Ac positos panes mensae dignetur amicae.
<cypr. gall. gen. .604> Adnuitur iussaque citus ueneranda facessit.
<cypr. gall. gen. .605_605> Ipsa etiam properans sese dat Sarra uideri
<cypr. gall. gen. .606> Mensurasque libens ternas ex polline profert,
<cypr. gall. gen. .607> Quas dederat tosto cinerum torrere uapore.
<cypr. gall. gen. .608> Tum uitulus tumida procuruans cornua fronte
<cypr. gall. gen. .609> Deligitur, nullo fuscatus tergora naeuo,
<cypr. gall. gen. .610_610> Et modo constricti ponuntur fercula lactis.
<cypr. gall. gen. .611> Dumque deum trina positum sub imagine pascit,
<cypr. gall. gen. .612> Dulcia sanctificis delibat gaudia dictis:
<cypr. gall. gen. .613>"Quid rerum nunc Sarra gerit?" (namque abdita tectis
<cypr. gall. gen. .614> Tunc erat) et coeptas iterat lux uera loquellas:
<cypr. gall. gen. .615_615>"Euge memor uates, pleno non setius anno
<cypr. gall. gen. .616> Mater erit;" cum laeta procul sub talia risit
<cypr. gall. gen. .617> Femina et annoso desperat corpore partum.
<cypr. gall. gen. .618> Quaeritur haec inter, fuerit quae causa cachinni?
<cypr. gall. gen. .619> Illa negat facili concussam se fore risu,
<cypr. gall. gen. .620_620> Dum timet et tacito uoluit(==VOLVIT) sub pectore culpam.
<cypr. gall. gen. .621> Consurgunt iuuenes parili fulgore decentes
<cypr. gall. gen. .622> Et Sodomam toto subiectam lumine uisunt.
<cypr. gall. gen. .623> Tum dominus uati nil promptum non fore passus,
<cypr. gall. gen. .624> Eloquitur, quae causa graues se ducat ad urbes:
<cypr. gall. gen. .625_625>"Clamore immodico Sodomae iunctaeque Gomorrae
<cypr. gall. gen. .626> Excitus ueni uerumque inuisere curo,
<cypr. gall. gen. .627> Vt, quod turba nocens, quod uox horrenda laborat,
<cypr. gall. gen. .628> Oppida bina simul caelesti ex fulmine flagrent".
<cypr. gall. gen. .629> Hic trepidus uates famulo sermone poposcit,
<cypr. gall. gen. .630_630> Noxia qui numerus sanctorum moenia seruet?
<cypr. gall. gen. .631> Quinquies ex denis capiens primordia summae,
<cypr. gall. gen. .632> A bis quinque uiris cognoscit tegmine forti
<cypr. gall. gen. .633> Oppressum uitiis populum uitare ruinam.
<cypr. gall. gen. .634> Ilicet ad Sodomam ueniunt duo, Natus et Altor,
<cypr. gall. gen. .635_635> Hesperus umenti cum iam prorumperet igni.
<cypr. gall. gen. .636> Illic pro foribus Lodus de more sedebat.
<cypr. gall. gen. .637> Cumque uiros simili lustrasset corpore claros,
<cypr. gall. gen. .638> Pronus adoratos consueta ad limina duxit,
<cypr. gall. gen. .639> Optantes media potius habitare platea.
<cypr. gall. gen. .640_640> Azyma quos tenui de polline candida pascit.
<cypr. gall. gen. .641> Sopitaque dehinc conponunt membra cubili.
<cypr. gall. gen. .642> Ecce furens tota procurrit turba Gomorrae.
<cypr. gall. gen. .643> Seditione truci circumdans atria Lotis,
<cypr. gall. gen. .644> Atque uiros poscens tumido delitigat ore.
<cypr. gall. gen. .645_645> Ille memor pacis temptat mollire frementes
<cypr. gall. gen. .646> Atque etiam natas cupide dementibus offert,
<cypr. gall. gen. .647> Vt licito potius luxu peruersa uoluptas
<cypr. gall. gen. .648> Aestuet, a simili disiungens turpia sexu.
<cypr. gall. gen. .649> Sed nil dicta mouent, franguntur limina ferro,
<cypr. gall. gen. .650_650> Ac dum se glomerant, dum fortia claustra reuellunt,
<cypr. gall. gen. .651> Lumina saepta sibi piceis gemuere tenebris.
<cypr. gall. gen. .652> His actis, auferre procul sua pignora iussus,
<cypr. gall. gen. .653> Inuitat generos sensu torpente negantes,
<cypr. gall. gen. .654> Quod tamen adsiduo potuit mens blanda rogare.
<cypr. gall. gen. .655_655> Eduxit natas coram genetrice sequentes,
<cypr. gall. gen. .656> Ac dum progreditur, dum scandit culmina collis
<cypr. gall. gen. .657> Oppositi secumque putat, quid deinde sequatur,
<cypr. gall. gen. .658> Femina postergum positas dum respicit arces,
<cypr. gall. gen. .659> Diriguit speciemque salis pro corpore sumpsit.
<cypr. gall. gen. .660_660> Ille subit celsae securus tecta Segorae.
<cypr. gall. gen. .661> Mox fragor horrisono de sidere fulmina torquet
<cypr. gall. gen. .662> Sulpureaeque ruunt olido cum turbine flammae,
<cypr. gall. gen. .663> Quae pariter muros atque ardua culmina lambunt.
<cypr. gall. gen. .664> Omnibus in cinerem celeri cum labe reuulsis
<cypr. gall. gen. .665_665> Cernebat rutilo surgentes uertice flammas
<cypr. gall. gen. .666> Eminus Abramus, memori cum pectore tractans
<cypr. gall. gen. .667> In uerbis domini numquam se adiungere mendum.
<cypr. gall. gen. .668> Nec minus et Lodus tuta conpostus in aula
<cypr. gall. gen. .669> Solamen tenero natis praestabat amore,
<cypr. gall. gen. .670_670> Quae sine coniugibus nequibant edere prolem.
<cypr. gall. gen. .671> Hae, cum perspicerent sublatum germinis usum
<cypr. gall. gen. .672> Maternumque decus solo genitore relicto,
<cypr. gall. gen. .673> Conponunt epulas ac promunt uina parenti,
<cypr. gall. gen. .674> Nescius ut uetitum natarum nosceret usum.
<cypr. gall. gen. .675_675> Nec mora, femineis concrescit sarcina fibris
<cypr. gall. gen. .676> Et parili ambarum uitalia fomite turgent.
<cypr. gall. gen. .677> Prima creat puerum patrio sermone Moabum.
<cypr. gall. gen. .678> Altera disparibus Ammanum nuncupat orsis.
<cypr. gall. gen. .679> Hic pater Ammorum, genitor Moabitibus ille est.
<cypr. gall. gen. .680_680> Interea excedit positis de sedibus Abram
<cypr. gall. gen. .681> Et Gerarum ad terras socia cum coniuge transit.
<cypr. gall. gen. .682> Hic Abimelechus(==A+BI+ME-LE-CHUS) cupiens consortia Sarrae
<cypr. gall. gen. .683> Principis arbitrio (germanam nam fore uates
<cypr. gall. gen. .684> Dixerat eximius, fraudem ne forma pararet
<cypr. gall. gen. .685_685> Coniugis innocuo, riuales dum cauet iras)
<cypr. gall. gen. .686> Nec tamen eualuit ualidis terroribus actus,
<cypr. gall. gen. .687> Qui mentem adficiunt, quotiens peruersa libido est:
<cypr. gall. gen. .688> Nam deus inmisso torsit lictore tyrannum,
<cypr. gall. gen. .689> Qui cum terrifico rupisset somnia uisu,
<cypr. gall. gen. .690_690> Prosequitur trepidus uatem uix mente reuersa,
<cypr. gall. gen. .691> Cui Sarra sit dicta soror, ceu nulla mariti
<cypr. gall. gen. .692> Vincla ligent nuptam, quae sit coniuncta prophetae.
<cypr. gall. gen. .693> Ille docet causas seseque a crimine purgat,
<cypr. gall. gen. .694> Mentitus nihilum; patris nam germine creta
<cypr. gall. gen. .695_695> Sarra fuit, iuncta deducens linea sanguem.
<cypr. gall. gen. .696> Haec ubi constiterant, rector dat mille talenta
<cypr. gall. gen. .697> Et famulos; his molle pecus armentaque iungit.
<cypr. gall. gen. .698> Iugera quin etiam latos diffusa per agros,
<cypr. gall. gen. .699> Dummodo promeritum lenirent dona reatum.
<cypr. gall. gen. .700_700> Namque domus regis admissa piacula pendens,
<cypr. gall. gen. .701> Agmine morborum pariter grassante per omnes,
<cypr. gall. gen. .702> Germina femineis dudum decusserat aluis.
<cypr. gall. gen. .703> Verum ubi pacificus uates pro rege poposcit
<cypr. gall. gen. .704> Procubus ante deum, promptim se laeta per omnes
<cypr. gall. gen. .705_705> Reddidit ubertas aluosque impleuit opimas.
<cypr. gall. gen. .706> Ipse etiam insuetis postrema in tempora uotis
<cypr. gall. gen. .707> Fit pater, et laeti reputans solacia risus,
<cypr. gall. gen. .708> Nuncupat Isacum, mandata et numinis alti
<cypr. gall. gen. .709> Efficit, octauo decerpens lumine tegmen
<cypr. gall. gen. .710_710> E ueretro, stabilesque uidens iam promere gressus
<cypr. gall. gen. .711> Coniunctos inter socia de stirpe propinquos
<cypr. gall. gen. .712> Vescitur et mensis genitor gratatur opimis;
<cypr. gall. gen. .713> Nam desperatis maior fit gratia uotis.
<cypr. gall. gen. .714> Iamque puer puero iunctus dum ludit alumno,
<cypr. gall. gen. .715_715> Conpulit ignito matrem turgescere felle,
<cypr. gall. gen. .716> Vt famulam inuisam pariter cum pignore pellat,
<cypr. gall. gen. .717> Et tamen inuitus senior, dum maxima iussa
<cypr. gall. gen. .718> Obseruat domini, pariter detrusit utrumque.
<cypr. gall. gen. .719> At mulier postquam domini de sede remota est,
<cypr. gall. gen. .720_720> Auia dimoto lustrat secreta recessu.
<cypr. gall. gen. .721> Iamque panes(==PA-NES) cunctos uinumque insumpserat omne,
<cypr. gall. gen. .722> Exanimem lasso suspirans pectore natum;
<cypr. gall. gen. .723> Deuenit ad puteum, cui tum Iuratio nomen
<cypr. gall. gen. .724> Indiderat, maestoque impleuit deuia questu:
<cypr. gall. gen. .725_725> Cum deus adflictae lacrimis trans aethera motus
<cypr. gall. gen. .726> Confirmat trepidam natoque ingentia dicit
<cypr. gall. gen. .727> Regna parata suo, cuius tum clade gemescat.
<cypr. gall. gen. .728> Ilicet inriguo scatebras de gurgite libans
<cypr. gall. gen. .729> Erigitur natoque simul gaudente laetatur(==LA:ETATUR).
<cypr. gall. gen. .730_730> Procedunt pia iussa dei; iam paruulus arcum
<cypr. gall. gen. .731> Tendere et aligeras coepit torquere sagittas.
<cypr. gall. gen. .732> Interea uates, ne quid clam forte pararet
<cypr. gall. gen. .733> Ductor Abimelechus, conectit foedera pacis,
<cypr. gall. gen. .734> Vt, quia de puteis fuerant certamina mota,
<cypr. gall. gen. .735_735> Reddita securam firmarent otia uitam.
<cypr. gall. gen. .736> Iuratur placitaeque manent concordia pacis.
<cypr. gall. gen. .737> Inde senex curuo terram dum sulcat aratro,
<cypr. gall. gen. .738> Ingentem laetis compleuit messibus aulam
<cypr. gall. gen. .739> Sublimemque deum supplex per uota precatus
<cypr. gall. gen. .740_740> Philistinorum placidus consedit in aruis,
<cypr. gall. gen. .741> In quibus aetherii temptatur numinis orsis,
<cypr. gall. gen. .742> Vnicus ut natus gladio decumbat ad aram.
<cypr. gall. gen. .743> Nec mora, cum tumidi conscendit culmina collis,
<cypr. gall. gen. .744> Cornipedem ducens famulis natoque uadentem(==VA-DENTEM).
<cypr. gall. gen. .745_745> Tertia iamque die, cum sol candentior axe
<cypr. gall. gen. .746> Fulgeret medio, totas dum contrahit umbras,
<cypr. gall. gen. .747> Dimittit pueros senior natumque capessit,
<cypr. gall. gen. .748> Vt sarmenta gerens, flammarum pabula, collo
<cypr. gall. gen. .749> Scanderet oppositi pariter fastigia collis.
<cypr. gall. gen. .750_750> Iamque adeo flammis surgentibus altar ad ipsum
<cypr. gall. gen. .751> Sistitur, euinctus manibus posterga retortis.
<cypr. gall. gen. .752> Dumque pater natum properat diffindere cultro,
<cypr. gall. gen. .753> Eminus albentem prospectat sedulus agnum,
<cypr. gall. gen. .754> Qui melius fuso compleret sacra cruore.
<cypr. gall. gen. .755_755> His actis uetulo decedit corpore Sarra.
<cypr. gall. gen. .756> Cumque locum busto praestarent pignora Cetis,
<cypr. gall. gen. .757> Dissensit uates, pretio taxare paratus.
<cypr. gall. gen. .758> Quadringenta dedit sestertia diues Ephrono,
<cypr. gall. gen. .759> Dum sociam duplici gaudet mandare sepulchro.
<cypr. gall. gen. .760_760> Nomen Mambra loco ueterum narrauerat aetas.
<cypr. gall. gen. .761> Ilicet e famulis quendam, quem uita fidesque
<cypr. gall. gen. .762> Fecerat insignem, conceptis dicere uerbis
<cypr. gall. gen. .763> Et iurare iubet, dextram dum subdit amicam
<cypr. gall. gen. .764> Conectitque femur, nullam de gente Chananna
<cypr. gall. gen. .765_765> Iungendam nato, quoniam de stirpe parentum
<cypr. gall. gen. .766> Sit ducenda magis; quae si fortasse resistat,
<cypr. gall. gen. .767> Mittendum caelo, facile qui molliat iram.
<cypr. gall. gen. .768> Ille alacris tumidis inponit dona camelis
<cypr. gall. gen. .769> Assyriamque petit, iam cernens tecta Nachorae.
<cypr. gall. gen. .770_770> Dumque silens secum domini mandata reuoluit,
<cypr. gall. gen. .771> Conspicit eximiam uenientem fonte Rebeccam,
<cypr. gall. gen. .772> Quae non tarda uiro frigentes porrigit undas
<cypr. gall. gen. .773> Inuitatque domum. cuius sit filia, fatur;
<cypr. gall. gen. .774> Iungitur hospitio iuuenis, mox munera promit,
<cypr. gall. gen. .775_775> Omnibus explicitis uadit nuptura marito.
<cypr. gall. gen. .776> Iamque iter emensos prospectat comminus Isac,
<cypr. gall. gen. .777> Quem Rebecca uidens dorso defluxit ab alto
<cypr. gall. gen. .778> Obstipumque caput tenui uelamine condit.
<cypr. gall. gen. .779> Iunguntur taciti dominoque auctore laetantur(==LA:ETANTUR).
<cypr. gall. gen. .780_780> Sed postquam senior centum transcenderat annos,
<cypr. gall. gen. .781> Septies et denos, largitus munera cunctis
<cypr. gall. gen. .782> Decessit, gemini donatus sede sepulchri.
<cypr. gall. gen. .783> Interea patrias indeptus filius aedes
<cypr. gall. gen. .784> Ad puteum degit, fuerat cui Visio nomen.
<cypr. gall. gen. .785_785> Iamque quater denos illic transegerat annos;
<cypr. gall. gen. .786> Coniuge cum dicta patriam ditauerat aulam:
<cypr. gall. gen. .787> Quae cum praecipuo canderet sidere formae,
<cypr. gall. gen. .788> Infecunda diu nesciuit gaudia matris.
<cypr. gall. gen. .789> Sed cum sanctifico dominum deposceret ore,
<cypr. gall. gen. .790_790> Heredem ut iustum coniunx grauidata crearet.
<cypr. gall. gen. .791> Auditur; geminis turgescit feta Rebecca.
<cypr. gall. gen. .792> Quae mirata diu crescentis pondera uentris,
<cypr. gall. gen. .793> Consulit aetherii supplex responsa tonantis
<cypr. gall. gen. .794> Agnoscitque suo populos in pectore binos
<cypr. gall. gen. .795_795> Disparibus meritis ad lumina surgere uitae.
<cypr. gall. gen. .796> Nam qui prima tenet meritae primordia lucis,
<cypr. gall. gen. .797> Subditus imperiis agitur seruire minoris.
<cypr. gall. gen. .798> Ergo ubi iam facili gignuntur pignora partu,
<cypr. gall. gen. .799> Corpore puniceo senior se promit ad auras,
<cypr. gall. gen. .800_800> Nigrantes toto consertus corpore saetas.
<cypr. gall. gen. .801> Quem pater Esau placito de nomine dixit.
<cypr. gall. gen. .802> Post, fraterna tenens manibus calcaria pressis,
<cypr. gall. gen. .803> Nascitur insigni praediues mente Iacobus.
<cypr. gall. gen. .804> Lustrabat senior uacuos uenatibus agros,
<cypr. gall. gen. .805_805> Bucina raucisono dum complet saxa tremore.
<cypr. gall. gen. .806> Ast alius, blandi conseruans pectoris acta,
<cypr. gall. gen. .807> Gaudebat patriis inlaesus uiuere tectis.
<cypr. gall. gen. .808> Maiorem genitor tenero palpabat amore.
<cypr. gall. gen. .809> Ast alium toto mulcebat pectore mater.
<cypr. gall. gen. .810_810> Qui cum Niliacam lentem soluisset in unda,
<cypr. gall. gen. .811> Conpositos fratrem nitentem sumere pastus
<cypr. gall. gen. .812> Perpulit, ut primos sibimet deferret honores.
<cypr. gall. gen. .813> Haec inter malesuada fames et prima malorum
<cypr. gall. gen. .814> Conpulit a patriis uatem discedere terris.
<cypr. gall. gen. .815_815> Philistina petit rura, mox Gargara transit,
<cypr. gall. gen. .816> Abimelecha suo quae tum sub iure tenebat.
<cypr. gall. gen. .817> Incedens claro dominum cum lumine uidit
<cypr. gall. gen. .818> Vrguentem dictis, adeat ne regna Canopi,
<cypr. gall. gen. .819> Sed teneat solum, dominus quod praestitit, aruum.
<cypr. gall. gen. .820_820>"Nam licet ignotos inter uideare morari,
<cypr. gall. gen. .821> Attamen inmensum genitor mansurus in orbem
<cypr. gall. gen. .822> Semine multiplici gaudebis crescere gentes,
<cypr. gall. gen. .823> Testamenta mei sument quae maxima uerbi."
<cypr. gall. gen. .824> Ilicet in Geraris socia cum coniuge degens,
<cypr. gall. gen. .825_825> Germanam potius paterno(==PA+TERNO) edisserit actu.
<cypr. gall. gen. .826> Ne commota leui cupidine turba Philistim
<cypr. gall. gen. .827> Coniugium uatis correptis tolleret armis.
<cypr. gall. gen. .828> At rex, dum patula lustrat secreta fenestra,
<cypr. gall. gen. .829> Ludentem niuea cernit cum coniuge uatem,
<cypr. gall. gen. .830_830> Conubiumque uidens cunctos sub lege cohercet,
<cypr. gall. gen. .831> Ne sociam quisquam temptet raptare prophetae.
<cypr. gall. gen. .832> Iamque famem dudum patriis qui fugerat oris.
<cypr. gall. gen. .833> Hordea mollitae dum spargit credita terrae,
<cypr. gall. gen. .834> Centenos laeto carpsit de caespite fructus.
<cypr. gall. gen. .835_835> Nec minus interea placido ditescit in actu
<cypr. gall. gen. .836> Multimodas inter pecudes terramque feracem.
<cypr. gall. gen. .837> Continuo infelix torquet dum pectora, liuor
<cypr. gall. gen. .838> Inriguos turbat puteos atque aggere conplet,
<cypr. gall. gen. .839> Vt procul abscedens possessos linqueret agros.
<cypr. gall. gen. .840_840> Euitans igitur tumidae discrimina rixae,
<cypr. gall. gen. .841> Discessit mansitque diu conualle Gerarum,
<cypr. gall. gen. .842> Et cum sollicito puteos demitteret actu,
<cypr. gall. gen. .843> Inuenit gelidas scatebroso e fomite lymphas.
<cypr. gall. gen. .844> Exceptusque dolo pastorum deserit iras
<cypr. gall. gen. .845_845> Inuisosque locos Litis de nomine signat.
<cypr. gall. gen. .846> Promouet inde gradum rursusque egesta profundo
<cypr. gall. gen. .847> Terra cauo gelidos in lucem protulit amnes.
<cypr. gall. gen. .848> Et quia mordaci fuerat certamine trusus,
<cypr. gall. gen. .849> Conpellat meritis liuentia pectora dictis
<cypr. gall. gen. .850_850> Ac, postquam tetricas fregit pax aurea lites,
<cypr. gall. gen. .851> Nomen Habundantis studuit transcribere terrae.
<cypr. gall. gen. .852> Dumque sagax mutat celeri noua gramina passu,
<cypr. gall. gen. .853> Deuenit ad colles, quibus est Iuratio nomen.
<cypr. gall. gen. .854> Illic perspicuo dominum cum lumine cernit,
<cypr. gall. gen. .855_855> Tempore quo medios euoluunt sidera cursus,
<cypr. gall. gen. .856> Admonitus tristes e pectore trudere motus,
<cypr. gall. gen. .857> Inuicto tutante deo per bella, per hostes.
<cypr. gall. gen. .858> Excitus gelidos post somnum colligit artus
<cypr. gall. gen. .859> Et uenerans structa dominum mox supplicat ara.
<cypr. gall. gen. .860_860> Interea reges ueniunt Abimelus et Ozas,
<cypr. gall. gen. .861> Phicolo comitante simul ferrumque gerente,
<cypr. gall. gen. .862> Vt, quia pacifico uellet se adiungere uati,
<cypr. gall. gen. .863> Necteret insertis concordia foedera dextris.
<cypr. gall. gen. .864> Excipitur placide mensaque expletus eadem
<cypr. gall. gen. .865_865> Optatam reuehit posito discrimine pacem.
<cypr. gall. gen. .866> Hinc inter medios surgit discordia fratres;
<cypr. gall. gen. .867> Namque pater longo iamdudum grandior aeuo,
<cypr. gall. gen. .868> Amissum cum sole diem oculosque sepultos
<cypr. gall. gen. .869> Mente ferens placida mortemque instare recordans,
<cypr. gall. gen. .870_870> Maiorem natum, pietas quem sola uidebat,
<cypr. gall. gen. .871> Impellit, sumat pharetram celeresque sagittas,
<cypr. gall. gen. .872> Exhibeatque sibi carnes de more ferinas,
<cypr. gall. gen. .873> Sumpturus patriae confestim munera linguae.
<cypr. gall. gen. .874> Id Rebecca uidens carum dat scire Iacobum,
<cypr. gall. gen. .875_875> Conpellens, geminos ut promptim deferat haedos
<cypr. gall. gen. .876> Ac pro fratre uago studeat mactare parenti.
<cypr. gall. gen. .877> Et, ne forte dolos nudaret corpore leui,
<cypr. gall. gen. .878> Pellibus obtegitur, hirsutum quae fore praestent,
<cypr. gall. gen. .879> Fraternaque toga praeuelans pectus et artus,
<cypr. gall. gen. .880_880> Optulit indeptas uelut in uenatibus escas.
<cypr. gall. gen. .881> Nec tamen occuluit penitus praenuntia corda.
<cypr. gall. gen. .882> Namque senex, iuuenem totum dum dextera lustrat,
<cypr. gall. gen. .883> Noscitat Esaum saetis, sed uoce Iacobum.
<cypr. gall. gen. .884> Ac postquam compressa fames dimotaque mensa est,
<cypr. gall. gen. .885_885> Admonet, ut propius sese sistatque locetque.
<cypr. gall. gen. .886> Ille ubi demisso successit uertice dextrae,
<cypr. gall. gen. .887> Candida sanctiloqui percepit dicta parentis.
<cypr. gall. gen. .888> Oscula dum pressis delibat dulcia labris.
<cypr. gall. gen. .889> Nam post optata longae commercia uitae
<cypr. gall. gen. .890_890> Anterior frater minimo seruire iubetur.
<cypr. gall. gen. .891> Interea Esaus(==ESA+U+S), longis discursibus actus,
<cypr. gall. gen. .892> Viscera iam saturo portabat capta parenti.
<cypr. gall. gen. .893> Et licet officio multum placuisset et actu,
<cypr. gall. gen. .894> Intercepta tamen non quiuit sumere dona.
<cypr. gall. gen. .895_895> Inde irae et lacrimae et fraus quaesita nocendi:
<cypr. gall. gen. .896> Quam Rebecca uidens fraterno in pectore prodit
<cypr. gall. gen. .897> Iacobumque monet cognatas uisere Carras
<cypr. gall. gen. .898> Labanumque suae germanum quaerere matris,
<cypr. gall. gen. .899> Donec longa dies conceptas mitiget iras.
<cypr. gall. gen. .900_900> Iungitur et matris monitis sententia uatis,
<cypr. gall. gen. .901> Dum tranquilla docens natum communiter ornat:
<cypr. gall. gen. .902>"Ne pete conubium, iuuenis, de gente Chananna
<cypr. gall. gen. .903> Sed memor eloquiis cari genitoris adhaere.
<cypr. gall. gen. .904> Est locus Assyriis, gemino qui cingitur amne.
<cypr. gall. gen. .905_905> Hic pater est matris nobis Bathuelus amicus
<cypr. gall. gen. .906> Labanusque gener, totis qui praedia Carris
<cypr. gall. gen. .907> Laeta tenet natasque fouet pubentibus annis.
<cypr. gall. gen. .908> Illa tibi coniunx, moneo, de stirpe petatur,
<cypr. gall. gen. .909> Quae genus egregium nostro de sanguine ducit."
<cypr. gall. gen. .910_910> At iuuenis, monitis gaudens seruire paternis,
<cypr. gall. gen. .911> Egreditur linquens patriam multoque labore
<cypr. gall. gen. .912> Defessus dulci declinat lumina somno.
<cypr. gall. gen. .913> Et dum praegelido consternit saxa cubili,
<cypr. gall. gen. .914> Praeduram fesso subponit uertice cautem.
<cypr. gall. gen. .915_915> Ac dum securo refouentur membra sopore,
<cypr. gall. gen. .916> Aspicit intrepidus toto de lumine mentis
<cypr. gall. gen. .917> Haerentem scalam puro trans nubila caelo,
<cypr. gall. gen. .918> E gradibus cuius sublimis turba ruebat;
<cypr. gall. gen. .919> Ast alia e terris superas scandebat ad arces,
<cypr. gall. gen. .920_920> Ac dum praecipiti uoluuntur corpora casu,
<cypr. gall. gen. .921> Omnipotens prona spectabat fronte ruentes,
<cypr. gall. gen. .922> Haec super adiungens: "Ego sum rex magnus olympi,
<cypr. gall. gen. .923> Iampridem dominusque tuus dominusque parentis:
<cypr. gall. gen. .924> Pelle metus tristes; tellus, cui membra dedisti,
<cypr. gall. gen. .925_925> Certa tibi sedes et cunctis te duce natis.
<cypr. gall. gen. .926> Tu nunc perge memor coeptumque haut desere munus.
<cypr. gall. gen. .927> Me duce dimissas iterum remeabis ad urbes."
<cypr. gall. gen. .928> Illi somnum ingens rumpit pauor ossaque tota
<cypr. gall. gen. .929> Concutit umenti perfundens membra fluore.
<cypr. gall. gen. .930_930> Et super haec memorat: "Domus est hic magna tonantis
<cypr. gall. gen. .931> Portaque, quae gemino reserat de cardine caelum.
<cypr. gall. gen. .932> Mox lapidem, capiti fuerat qui subditus, unguit
<cypr. gall. gen. .933> Atque Domum domini conpellans indice saxo
<cypr. gall. gen. .934> Promittit decimos daturum(==DA+TU+RUM) se fore fructus.
<cypr. gall. gen. .935_935> Iamque iter inceptum celerans, qua semita duxit,
<cypr. gall. gen. .936> Peruenit ad puteum, qui uasta per auia solus
<cypr. gall. gen. .937> Molle pecus riguis semper palpauerat undis.
<cypr. gall. gen. .938> Hic gregibus trinis pastores sole calente
<cypr. gall. gen. .939> Libabant tenues latices aestumque leuabant;
<cypr. gall. gen. .940_940> Hisque salutatis disquirit singula uates,
<cypr. gall. gen. .941> Incolumesque uidet cunctos, quos mente quaerebat(==QVA:EREBAT).
<cypr. gall. gen. .942> Haec inter niuea gradiens Rachela figura
<cypr. gall. gen. .943> Vrgebat patrias ad pocula nota bidentes.
<cypr. gall. gen. .944> Quam promptim iuuenis fraterno e limine uisam,
<cypr. gall. gen. .945_945> Castus in amplexus cognata ad pectora iungit.
<cypr. gall. gen. .946> Deuoluens lapidem, putei qui texerat ora.
<cypr. gall. gen. .947> Seque simul iuncto germanum sanguine pandit.
<cypr. gall. gen. .948> Quem procul intuitus sensu gaudente Labanus
<cypr. gall. gen. .949> Aduolat et sueta iuuenem conponit in aula.
<cypr. gall. gen. .950_950> Nec patitur gratis uatem seruire propinquum
<cypr. gall. gen. .951> Proque labore uiri natam despondet amanti.
<cypr. gall. gen. .952> Ergo ubi mercedem septenis traxerat annis,
<cypr. gall. gen. .953> Desponsam thalami deposcit foedere iungi.
<cypr. gall. gen. .954> Nec mora, mentito donatur munere Lia,
<cypr. gall. gen. .955_955> Luminibus grauidis, primo sed prosata partu.
<cypr. gall. gen. .956> Sed fraudis commenta dolens concepta Iacobus
<cypr. gall. gen. .957> Verba canit soceris, frustratus uirgine pacta.
<cypr. gall. gen. .958> Rursus in alterius pretium mercede seorsa
<cypr. gall. gen. .959> Perpetitur longae Iacobus munia uitae.
<cypr. gall. gen. .960_960> Percipiens meritam pulsa iam fraude Rachelam.
<cypr. gall. gen. .961> Sed deus aetheriae regnator maximus aulae
<cypr. gall. gen. .962> Pignore multiplici dempsit dispendia formae.
<cypr. gall. gen. .963> Rubenum nam Lia creat, tum deinde Simonem;
<cypr. gall. gen. .964> Tertius egregio Leuitis pectore natus
<cypr. gall. gen. .965_965> Possedit domini sacrata altaria nostri.
<cypr. gall. gen. .966> Hunc sequitur Iuda, tribui mox inditus auctor.
<cypr. gall. gen. .967> Ast alios partus, utero quos Balla creauit.
<cypr. gall. gen. .968> Scire licet; claros nunc ius est dicere natos.
<cypr. gall. gen. .969> Post hos Issacharus paritur iam germine quino.
<cypr. gall. gen. .970_970> Sexta subit proles nomen Zabulonis adepta,
<cypr. gall. gen. .971> Nascitur et uirgo germanis congrua Dina.
<cypr. gall. gen. .972> Tandem sera deus largitur dona Rachelae:
<cypr. gall. gen. .973> Aetherias tenerum Iosepum gignit ad auras.
<cypr. gall. gen. .974> Ergo ubi iam proles utraque ex coniuge parta est,
<cypr. gall. gen. .975_975> Discessum a soceris et, quae quaesiuerat, orat:
<cypr. gall. gen. .976> Qui cum pro meritis mercedem soluere uellent,
<cypr. gall. gen. .977> Deponunt animos genero poscente rogati:
<cypr. gall. gen. .978> Qui nihil externum cupiens, ditescere sese
<cypr. gall. gen. .979> Muneribus domini solis testatus, abiuit,
<cypr. gall. gen. .980_980> Coniuge percepta tantum contentus utraque,
<cypr. gall. gen. .981> Enitens, ut longa sibi monumenta pararet.
<cypr. gall. gen. .982> Decerpit uirgas rupto de corpore matrum.
<cypr. gall. gen. .983> Myrtea prima fuit, storaci mox altera dempta est.
<cypr. gall. gen. .984> Tertia uulsa nuci, quo sensim lana colores
<cypr. gall. gen. .985_985> Diuiduos raperet uirgarum perlita suco.
<cypr. gall. gen. .986> Nam per stagna pecus properans mersare balantum
<cypr. gall. gen. .987> Signauit uario tinctum discrimine fuci,
<cypr. gall. gen. .988> Inuidiam propter, uariam quia dixerat eius
<cypr. gall. gen. .989> Esse socer mercem, multis quam dempserat annis.
<cypr. gall. gen. .990_990> Hic cum diuitiis alitus praestaret inemptis,
<cypr. gall. gen. .991> Inuidiam laeuo mouit liuore dolentum.
<cypr. gall. gen. .992> Dumque socer dirus lanarum uellera tondit,
<cypr. gall. gen. .993> Libertas permissa uiro, qua commoda ferret
<cypr. gall. gen. .994> Omnia et incoctos tosta fornace penates,
<cypr. gall. gen. .995_995> Quos Syrus in patriis credebat numina Carris.
<cypr. gall. gen. .996> Haec tamen inuolucris cohibebat cauta Rachela,
<cypr. gall. gen. .997> Ne pater inuenta puniret crimina noxa.
<cypr. gall. gen. .998> Digressus uicto conscendit flumine collem,
<cypr. gall. gen. .999> Quem Galatum indigenae patrio sermone loquuntur.
<cypr. gall. gen. .1000_1000> Tertia iamque die soceri peruenit ad aures
<cypr. gall. gen. .1001> Discessus generi pariter pariterque natarum(==NA-TA+RUM).
<cypr. gall. gen. .1002> Ilicet auxilium fraterno ex agmine poscit
<cypr. gall. gen. .1003> Quaesitumque diu sexto iam lumine nanctus,
<cypr. gall. gen. .1004> Ne noceat, sancto domini terrore uetatur,
<cypr. gall. gen. .1005_1005> Mitificusque suis, quae credit numina, poscit,
<cypr. gall. gen. .1006> Et cunctis quaesita locis non cognita maeret.
<cypr. gall. gen. .1007> Postquam depositis rediit pax certa querellis,
<cypr. gall. gen. .1008> Congeries struitur saxis crescentibus alta,
<cypr. gall. gen. .1009> Vt locus exstructo maneat munimine testis
<cypr. gall. gen. .1010_1010> Ac positus limes litem discerneret agris.
<cypr. gall. gen. .1011> Ecce uiae medio uates uidet ardua castra,
<cypr. gall. gen. .1012> Quae deus astrigero ductat moderamine rector,
<cypr. gall. gen. .1013> Indidit et nomen testatus: "Haec deus implet."
<cypr. gall. gen. .1014> Interea electos iuuenes praecurrere iussit
<cypr. gall. gen. .1015_1015> Muneribusque graues, germanum quae iubet uti,
<cypr. gall. gen. .1016> Vt reditum placidus tribuat pacemque petenti.
<cypr. gall. gen. .1017> Adnuit ille libens; sociis atque agmine multo
<cypr. gall. gen. .1018> Stipatus fratrem contra nil turbidus exit,
<cypr. gall. gen. .1019> Cumque quater centum terreret turba uirorum,
<cypr. gall. gen. .1020_1020> Plus species, quam tela nocent famulantibus armis.
<cypr. gall. gen. .1021> Discretis igitur gregibus haec prima locauit,
<cypr. gall. gen. .1022> Quae donata sibi dignetur sumere frater,
<cypr. gall. gen. .1023> Atque simul flexa dominum ceruice poposcit:
<cypr. gall. gen. .1024>"O deus, immensi spes et substantia regni,
<cypr. gall. gen. .1025_1025> Qui deus es semper genitoris solus auique,
<cypr. gall. gen. .1026> Cuius ab exilio faciunt me iussa reuerti,
<cypr. gall. gen. .1027> Grandia ditato largitus commoda seruo
<cypr. gall. gen. .1028> Iussisti lenta fluuium transmittere uirga
<cypr. gall. gen. .1029> Iordanemque tuum humili transmittere gressu.
<cypr. gall. gen. .1030_1030> Et nunc diuiduis cernis me degere castris,
<cypr. gall. gen. .1031> Vt uarios casus gemino munimine uitem.
<cypr. gall. gen. .1032> Eripe me his, inuicte. malis et spicula fratris
<cypr. gall. gen. .1033> Infracto placidus quam primum decute ferro,
<cypr. gall. gen. .1034> Ne rapidus duro feriat mea pectora telo."
<cypr. gall. gen. .1035_1035> Ergo ubi conposuit socios somnosque petiuit,
<cypr. gall. gen. .1036> Luctantem superare deum sub nocte laborat;
<cypr. gall. gen. .1037> Femine nam presso stupuit pars corporis illa.
<cypr. gall. gen. .1038> Cumque diu uellet membrorum soluere nexus
<cypr. gall. gen. .1039> Is, qui pulsarat ualido certamine uatem,
<cypr. gall. gen. .1040_1040> Praestitit ac missum dominus post dona remisit.
<cypr. gall. gen. .1041> Nomine mutato Iacobus desinit esse,
<cypr. gall. gen. .1042> Ac "Dominum cernens" cunctorum dicitur ore,
<cypr. gall. gen. .1043> Ausus quin etiam domini condiscere nomen,
<cypr. gall. gen. .1044> Non potuit, soli quod ius est nosse tonanti.
<cypr. gall. gen. .1045_1045> Ipse locum Domini conpellat nomine uisi,
<cypr. gall. gen. .1046> Contigerat cuius sublimes cernere uultus.
<cypr. gall. gen. .1047> Atque ubi se dominus pulsa iam nocte remouit,
<cypr. gall. gen. .1048> Egreditur longa sustentans cuspide gressus.
<cypr. gall. gen. .1049> Hinc Iudaea memor deuitat mandere neruum,
<cypr. gall. gen. .1050_1050> Qui femur adstrictum rigido munimine fulcit.
<cypr. gall. gen. .1051> Iamque uidens fratrem uallatum congrege turma,
<cypr. gall. gen. .1052> Procuruus prona dominum ceruice salutat:
<cypr. gall. gen. .1053> Congressi multo coniungunt pectora fletu
<cypr. gall. gen. .0_>................
<cypr. gall. gen. .1054> Et iam iamque magis uario sermone requirit,
<cypr. gall. gen. .1055_1055> Qui ueniant comitante manu, quae turba sequatur.
<cypr. gall. gen. .1056> Ille docet, nuptae quo sint genitore creatae,
<cypr. gall. gen. .1057> Diuersique greges qua sint mercede parati.
<cypr. gall. gen. .1058> Confestimque nurus curuo cum poplite fusae
<cypr. gall. gen. .1059> Admorunt teneros cognata ad basia natos.
<cypr. gall. gen. .1060_1060> At senior praelata pie dum munera uitat,
<cypr. gall. gen. .1061> Mitificus mulcet concordis pignora uatis
<cypr. gall. gen. .1062> Atque libens fratre pariter comitante recurrit,
<cypr. gall. gen. .1063> Vt uice sermonum sensim sua gesta referrent.
<cypr. gall. gen. .1064> Sed quia lentigrado serpebant agmine fetae,
<cypr. gall. gen. .1065_1065> Subsedit uates gregibus famulisque regendis
<cypr. gall. gen. .1066> Paruaque frondoso posuit mapalia(==MA+PA+LIA) tecto,
<cypr. gall. gen. .1067> Nomine quae fixo placuit uocitare Tabernas.
<cypr. gall. gen. .1068> Deuenit ad Sicimas, quae sunt regione Chananna,
<cypr. gall. gen. .1069> Mercatus pretio confinis praedia terrae.
<cypr. gall. gen. .1070_1070> Atque deum exstructis properans altaribus orat.
<cypr. gall. gen. .1071> Illic inprobius Dinam Correus amatam
<cypr. gall. gen. .1072> Polluit et tenerae praecerpsit uirginis usum
<cypr. gall. gen. .1073> Coniungique uolens soceris praeputia dempsit,
<cypr. gall. gen. .1074> Grandia dona ferens rapta pro coniuge uati.
<cypr. gall. gen. .1075_1075> Tertia luce dehinc, maius qua uulnera feruent.
<cypr. gall. gen. .1076> Eppressus tota pariter cum pube necatur.
<cypr. gall. gen. .1077> Natorum ferro doluit haec gesta Iacobus,
<cypr. gall. gen. .1078> Infractum foedus socia cum gente locutus.
<cypr. gall. gen. .1079> Ilicet omnipotens monuit discedere uatem
<cypr. gall. gen. .1080_1080> Atque domum fidam Betheli in sede locare.
<cypr. gall. gen. .1081> Festinat paretque deo natosque precatur,
<cypr. gall. gen. .1082> Vt delubra deum rigido formata metallo
<cypr. gall. gen. .1083> Conminuant niueoque togas sub tegmine sumant.
<cypr. gall. gen. .1084> Ipse deos nullos Terebinthi abscondit in antro
<cypr. gall. gen. .1085_1085> Ingentemque uidet dominum depromere sueta
<cypr. gall. gen. .1086> Verba sibi uatemque fore se numinis alti
<cypr. gall. gen. .1087> Ditibus in terris, dominus quas uouerat Abrae.
<cypr. gall. gen. .1088> Ipse loco nomen posuit saxumque sacrauit.
<cypr. gall. gen. .1089> Quod uenerans liquido totum perfundit oliuo,
<cypr. gall. gen. .1090_1090> Erexitque domum turris sub tecta Gaderae.
<cypr. gall. gen. .1091> Haec inter Rachela, graui confecta dolore,
<cypr. gall. gen. .1092> Funere facta parens Beniaminum(==BE-NJA-MI+NUM) fudit ab aluo.
<cypr. gall. gen. .1093> Namque praeter(==PRA:ETER) natos iustis de matribus ortos
<cypr. gall. gen. .1094> Pignora subposita uates genetrice creauit
<cypr. gall. gen. .1095_1095> Agnouitque libens socio de germine Ballae
<cypr. gall. gen. .1096> Conspicuum Danem, quem Neptalimus adurget.
<cypr. gall. gen. .1097> Ast alios mox Zelpha creat, Gadumque Aserumque
<cypr. gall. gen. .1098> Obtinet hoc etiam, meritis quod defore norat,
<cypr. gall. gen. .1099> Vt patrios uultus tanta cum prole uideret;
<cypr. gall. gen. .1100_1100> Vt, qui iam uetula fuerat genetrice creatus,
<cypr. gall. gen. .1101> Bis seno insignis posset gaudere nepote.
<cypr. gall. gen. .1102> Ergo ubi iam tandem bis nonaginta per annos
<cypr. gall. gen. .1103> Vita fuit proceris et longum ducta per aeuum,
<cypr. gall. gen. .1104> Soluitur et lasso de corpore candidus exit.
<cypr. gall. gen. .1105_1105> Visurus sanctas, quas dat prudentia, sedes,
<cypr. gall. gen. .1106> In quibus astrigero recubans per saecula fulchro
<cypr. gall. gen. .1107> Inuitat niueos secura ad gaudia iustos.
<cypr. gall. gen. .1108> Iamque iuuat fratres metatas didere sedes;
<cypr. gall. gen. .1109> Nam quia non poterant angusto in limite terrae
<cypr. gall. gen. .1110_1110> Crescentes gregibus multis cohibere colonos,
<cypr. gall. gen. .1111> Anterior Sirum montem post arua Chananna
<cypr. gall. gen. .1112> Accipit et laeta praediues pascua sumpsit.
<cypr. gall. gen. .1113> Chanannaea sequens non linquit regna Iacobus,
<cypr. gall. gen. .1114> Vt patrio semper gauderet mens pia ritu.
<cypr. gall. gen. .1115_1115> Illic conspicuos Iosepus suscipit actus,
<cypr. gall. gen. .1116> Effulgens inter tanto discrimine fratres,
<cypr. gall. gen. .1117> Quanto luna nitet parua inter sidera caeli.
<cypr. gall. gen. .1118> Qui cum iam septem decemque(==DE+CEMQVE) adtingeret annos,
<cypr. gall. gen. .1119> Seruabat patrias herboso in gramine fetas,
<cypr. gall. gen. .1120_1120> Omnibus incedens natu minor(==MI-NO-R), quos generosis
<cypr. gall. gen. .1121> Progenuit thalamis genitor uel paelice serua.
<cypr. gall. gen. .1122> Et quia conspicuus germana in classe uirebat,
<cypr. gall. gen. .1123> Fraternos sensus liuoris frigore mouit.
<cypr. gall. gen. .1124> Hunc pater ex toto complectens stirpe natorum(==NA-TO+RUM)
<cypr. gall. gen. .1125_1125> Mulcebat tenerum ualida inter corpora fratrum,
<cypr. gall. gen. .1126> Quoque magis cunctos inter conspectior esset,
<cypr. gall. gen. .1127> Velabat uario uestis circumflua fuco.
<cypr. gall. gen. .1128> Is cum iam teneris domino inseruiret ab annis,
<cypr. gall. gen. .1129> Forte uidet placido sopitus lumina somno
<cypr. gall. gen. .1130_1130> Fratribus admixtum sese uincire maniplos,
<cypr. gall. gen. .1131> Dum medias inter destringunt farra nouales,
<cypr. gall. gen. .1132> Atque suum recto sublimem surgere cono,
<cypr. gall. gen. .1133> Quem iuxta prona fratrum ceruice ruebant.
<cypr. gall. gen. .1134> Id postquam iuuenis placido sermone retexit,
<cypr. gall. gen. .1135_1135> Commouit trepido pauitantia corda tumultu:
<cypr. gall. gen. .1136> Murmure terrifico regem dominumque loquentes,
<cypr. gall. gen. .1137> Prodebant sceleri secretum defore solum.
<cypr. gall. gen. .1138> Quoque magis gemina tristes disrumperet ira,
<cypr. gall. gen. .1139> Somnia doctiloquo pandit perspecta parenti,
<cypr. gall. gen. .1140_1140> Omnibus admotis, quos linea sanguinis artat.
<cypr. gall. gen. .1141> Namque uidebatur roseum sibi cernere solem
<cypr. gall. gen. .1142> Coniunctamque simul tremulo cum lumine lunam
<cypr. gall. gen. .1143> Hisque decem stellas unamque adsurgere iunctas
<cypr. gall. gen. .1144> Et sibi ceu domino procurua inflectere colla.
<cypr. gall. gen. .1145_1145> Haec postquam obliquo genitor cognouerat ore,
<cypr. gall. gen. .1146> Fassus adorandum trepidis mox fratribus esse.
<cypr. gall. gen. .1147> Ilicet excedunt iuuenes, gregibusque paternis
<cypr. gall. gen. .1148> Disquirunt laetas per florea gramina ualles;
<cypr. gall. gen. .1149> Ad quos missus abit dumisque silentibus errat,
<cypr. gall. gen. .1150_1150> Edoctus quodam iuuenum monstrante recessus,
<cypr. gall. gen. .1151> Gramine mutato fratrum quos legerat agmen;
<cypr. gall. gen. .1152> Quem procul ut uaria licuit praenoscere ueste.
<cypr. gall. gen. .1153> Consilium infaustum linguis discordibus aptant.
<cypr. gall. gen. .1154> Omnibus inuisum constat sententia fratrem
<cypr. gall. gen. .1155_1155> Perdere et extinctum morsu narrare ferarum,
<cypr. gall. gen. .1156> Dum rapidi secum uentoso murmure mussant:
<cypr. gall. gen. .1157>"Somnia, cernamus, poterunt si pellere letum."
<cypr. gall. gen. .1158> Respuit hoc placidis Rubenus mitior orsis
<cypr. gall. gen. .1159> Frendentesque monet praedurum condere ferrum,
<cypr. gall. gen. .1160_1160> Stagnanti memorans melius mersare palude.
<cypr. gall. gen. .1161> Ilicet exuitur nudusque inuoluitur ulua.
<cypr. gall. gen. .1162> Haec inter solitus merces mutare Sabaeas
<cypr. gall. gen. .1163> Ismahelita graui trudebat mole camellos,
<cypr. gall. gen. .1164> Dum properat Arabum messes deferre Canopo.
<cypr. gall. gen. .1165_1165> Ergo ubi germani spes est adflicta minoris,
<cypr. gall. gen. .1166> Iudas ait melius Iosepum uendere nummis.
<cypr. gall. gen. .1167> Celatur genitor uestemque in sanguine tinctam
<cypr. gall. gen. .1168> Perspiciens nulla metitur fraude necatum.
<cypr. gall. gen. .1169> Discindit manibus uestem Rubenus aduncis
<cypr. gall. gen. .1170_1170> Nigrantesque sibi cilicum circumdat amictus.
<cypr. gall. gen. .1171> Adflictus luctu genitor perquirit amissum(==A-MISSUM),
<cypr. gall. gen. .1172> Quem dudum acceptum semiuir(==SE-MI-VIR) Pharaonis habebat,
<cypr. gall. gen. .1173> Auratas solitus mensas onerare tyranni
<cypr. gall. gen. .1174> Lancibus et strepitu magnae gaudere culinae.
<cypr. gall. gen. .1175_1175> Haec inter Thamara parit, dum gaudia culpae
<cypr. gall. gen. .1176> Laeta placent, geminoque impletur pignore uenter.
<cypr. gall. gen. .1177> Quorum prima puer meruit qui lumina uitae,
<cypr. gall. gen. .1178> Exeruit prompsitque manum, quam femina sollers
<cypr. gall. gen. .1179> Punicea de reste ligat; mox conditur aluo
<cypr. gall. gen. .1180_1180> Et uice mutata confestim nascitur alter.
<cypr. gall. gen. .1181> Anteriora tenens, fuerat qui sorte secundus.
<cypr. gall. gen. .1182> Hic quoniam fuerat discretus limite quondam,
<cypr. gall. gen. .1183> Zarae nomen habet, alium dixere Pharetem.
<cypr. gall. gen. .1184> Seruabat domini custodia fida Iosepum,
<cypr. gall. gen. .1185_1185> Non passus durae subiectum uiuere legi.
<cypr. gall. gen. .1186> Anterius nam dictus erus dat cuncta ministro,
<cypr. gall. gen. .1187> Nec spe cassa quidem; dominus nam mitis ab alto
<cypr. gall. gen. .1188> Omnia, quae iuuenis seruabat, largius auxit.
<cypr. gall. gen. .1189> Nec tamen obtinuit Petaphretae inmitis amorem;
<cypr. gall. gen. .1190_1190> Nam quia conspicuo fulgerent lumina uultu,
<cypr. gall. gen. .1191> Exorat coitum domina male saucia serui(==SERVI).
<cypr. gall. gen. .1192> Sed uitat iam foeda puer seseque recusat
<cypr. gall. gen. .1193> Sacratum culpa immodica pressare cubile.
<cypr. gall. gen. .1194> Femina sed uetitis nequiquam perdita flammis
<cypr. gall. gen. .1195_1195> Explorat molles aditus et tempora captat.
<cypr. gall. gen. .1196> Forte domum uacuam solumque ut repperit, instat
<cypr. gall. gen. .1197> Consertumque manu cogit decumbere secum.
<cypr. gall. gen. .1198> Exilit ille alacer uestemque a corpore demit
<cypr. gall. gen. .1199> Atque inter dominae geminas dilabitur ulnas.
<cypr. gall. gen. .1200_1200> Femina proclamat uiresque a crimine sumit,
<cypr. gall. gen. .1201> Vociferans praedulce decus temerasse pudoris
<cypr. gall. gen. .1202> Fidentem forma iuuenem, dum lubricus aeuo
<cypr. gall. gen. .1203> Feruet et erilem(==E+RI+LEM) molitur scandere lectum.
<cypr. gall. gen. .1204> Quin etiam tristi compellat uoce maritum
<cypr. gall. gen. .1205_1205> Innocuumque reum placitae uult subdere poenae
<cypr. gall. gen. .1206> Quae ceu uera putans Iosepum carcere claudit,
<cypr. gall. gen. .1207> In quo iam regis cohibebat poena ministros.
<cypr. gall. gen. .1208> Carceris hunc custos blando mox pectore mulcet
<cypr. gall. gen. .1209> Innocuumque uidens commissa ergastula legat.
<cypr. gall. gen. .1210_1210> Illic forte duo, celsa quos toruus in aula
<cypr. gall. gen. .1211> Condiderat nigro permotus felle tyrannus,
<cypr. gall. gen. .1212> Inclusi poenam trepido sub corde pauebant,
<cypr. gall. gen. .1213> Ac dum sollicitis furantur lumina curis,
<cypr. gall. gen. .1214> Somnia uenturis uiderunt nuntia rebus.
<cypr. gall. gen. .1215_1215> Hos cum perspicuo lustrasset lumine maestos,
<cypr. gall. gen. .1216> Perquirit causas cogitque occulta fateri.
<cypr. gall. gen. .1217> Continuo, qui uina dabat consueta tyranno,
<cypr. gall. gen. .1218> Eloquitur, quae uisa forent sub nocte sopora:
<cypr. gall. gen. .1219>"Cernebam uiridi frondentem palmite uitem,
<cypr. gall. gen. .1220_1220> Dum serpit nexaque suo de uerbere pendet.
<cypr. gall. gen. .1221> Pampineos inter flexus tris adfore fundos,
<cypr. gall. gen. .1222> Vuaque nectareo pendebat flaua racemo.
<cypr. gall. gen. .1223> Inde calix regis, quo mitia pocula libat,
<cypr. gall. gen. .1224> Spumabat tenero, quod pressit dextera. musto.
<cypr. gall. gen. .1225_1225> Quem dominus prompta susceptum palma tenebat."
<cypr. gall. gen. .1226> Omnia tum iuuenis signanter clausa reuelat
<cypr. gall. gen. .1227> Tris fundos tris esse dies, quibus ille secutis
<cypr. gall. gen. .1228> Amissum rursus relegat repetatque fauorem,
<cypr. gall. gen. .1229> Mixturus placido, quae uidit, pocula regi.
<cypr. gall. gen. .1230_1230>"Hoc tantum meritis pro talibus effice," dicit,
<cypr. gall. gen. .1231>"Vt, cum sumpta tibi fuerit fiducia fandi,
<cypr. gall. gen. .1232> Dimoueas nostram nullo de crimine poenam.
<cypr. gall. gen. .1233> Hebraea gens dicta mihi. nam uenditus exul
<cypr. gall. gen. .1234> Crimine fraterno seruitum nobilis iui."
<cypr. gall. gen. .1235_1235> Post haec uisa sibi pistorum maximus infit:
<cypr. gall. gen. .1236>"Vertice trina meo uisus gestare canistra
<cypr. gall. gen. .1237> Regificis dapibus lautoque inpleta paratu,
<cypr. gall. gen. .1238> Vnguibus innumerae uolucres quae rapta ferebant."
<cypr. gall. gen. .1239> His dictis sat uera quidem, sed dura loquendo
<cypr. gall. gen. .1240_1240> Mactandum duro testatur mox fore ferro
<cypr. gall. gen. .1241> Auulsumque caput figendum in stipite celso,
<cypr. gall. gen. .1242> Quod uolucres toruo discerpant protinus ore.
<cypr. gall. gen. .1243> Conplentur cuncta, iuuenis quae dixerat, et mox
<cypr. gall. gen. .1244> Redditus ille loco, caesus hic corpore trunco est.
<cypr. gall. gen. .1245_1245> Interea geminos iam tempora lapsa per annos
<cypr. gall. gen. .1246> Rursus ad eoos torquebant sidera cursus.
<cypr. gall. gen. .1247> Somnia cum ductor uidit Niloticus ista:
<cypr. gall. gen. .1248> Namque uidebatur, fluuium dum spectat amoenum,
<cypr. gall. gen. .1249> Corporibus nitidis septem spectare iuuencas,
<cypr. gall. gen. .1250_1250> Tondentes uiridis pubentia gramina ripis;
<cypr. gall. gen. .1251> His alias turpes macie subiungere gressus
<cypr. gall. gen. .1252> Dumque suis pigrae (mirum!) uix ossibus haerent,
<cypr. gall. gen. .1253> Eximias patulo sorbebant ore iuuencas.
<cypr. gall. gen. .1254> Somnia iunguntur paribus non dissona causis;
<cypr. gall. gen. .1255_1255> Ecce uidet spicas fecundo e germine septem,
<cypr. gall. gen. .1256> Atque alias tenues et farris semine cassas
<cypr. gall. gen. .1257>(Horrendum dictu!) grauidas ceu mandere fruges.
<cypr. gall. gen. .1258> Id uisum maestus nequaquam mente cohercet
<cypr. gall. gen. .1259> Sed trepidus cunctos, qui callent, adfore iussit
<cypr. gall. gen. .1260_1260> Disquirens, clausis quae sit sententia rebus.
<cypr. gall. gen. .1261> Atque ubi consultus tacuit Memphiticus augur,
<cypr. gall. gen. .1262> Carcere qui dudum laxatus uina praebebat(==PRA:EBE+BAT),
<cypr. gall. gen. .1263> Eloquitur iuuenis sese pandente Iosepo
<cypr. gall. gen. .1264> Amisso rediisse loco sociumque necatum.
<cypr. gall. gen. .1265_1265> Mittuntur propere, uatem qui crimine toto
<cypr. gall. gen. .1266> Exutum turpi celeres de fornice tollant
<cypr. gall. gen. .1267> Informesque genas et crines carcere pastos
<cypr. gall. gen. .1268> Tondentes prisca facerent reuirescere forma.
<cypr. gall. gen. .1269> Ergo probus dictis consultus talia reddit
<cypr. gall. gen. .1270_1270> Atque docet uaccas annorum nuntias esse,
<cypr. gall. gen. .1271> Atque leues spicas septenos disserit orbes.
<cypr. gall. gen. .1272> Namque ita digestis uentura insignia formis,
<cypr. gall. gen. .1273> Vt septem fecunda satis sit terra per annos,
<cypr. gall. gen. .1274> Atque famem diram parili cum tempore signat,
<cypr. gall. gen. .1275_1275> Quis penitus tellus sitientibus arida uenis
<cypr. gall. gen. .1276> Pallida puluereo consumat gramina sulco.
<cypr. gall. gen. .1277> Nam quae duplicibus iunguntur somnia uisis,
<cypr. gall. gen. .1278> Certa deus iuncto mandat constare tonante.
<cypr. gall. gen. .1279>"Quin potius dum tempus adest, dum curam edendi est,
<cypr. gall. gen. .1280_1280> Elige de cunctis procerem, qui praescius horum
<cypr. gall. gen. .1281> Iudicibus positis totam sublimis Aegyptum(==A:EGYPTUM)
<cypr. gall. gen. .1282> Temperet et quintas quacumque ex messe reposcat,
<cypr. gall. gen. .1283> Vt quae prima datur fecundis copia terris,
<cypr. gall. gen. .1284> Sustineat steriles consumptis frugibus annos."
<cypr. gall. gen. .1285_1285> Accipitur plausu procerum sententia uatis.
<cypr. gall. gen. .1286> Ipse etiam tandem sedato pectore rector
<cypr. gall. gen. .1287> Vera renarrantem celso sublimat honore
<cypr. gall. gen. .1288> Praefectumque iubet totas se ferre per urbes.
<cypr. gall. gen. .1289> Inde anulo(==A-NU-LO) digitum uatis fulgente coronat,
<cypr. gall. gen. .1290_1290> Byssina mox croceo circumdat pallia peplo,
<cypr. gall. gen. .1291> Flexilis induitur per collum circulus auri
<cypr. gall. gen. .1292> Atque nouus rector curru sublimior extat
<cypr. gall. gen. .1293> Clamosusque praeco(==PRA:ECO) terrorem iudicis auget.
<cypr. gall. gen. .1294> Quin etiam legitur coniunx, cui nomen Asennes,
<cypr. gall. gen. .1295_1295> Quam genuit claro Petaphras <de> stemmate uates,
<cypr. gall. gen. .1296> Ex qua confestim genitor fit pignore bino.
<cypr. gall. gen. .1297> Dicitur anterior Manasses, iunior Ephrem.
<cypr. gall. gen. .1298> Exigit <hinc> uates suggestu nobilis alto,
<cypr. gall. gen. .1299> Quidquid uix potuit ieiunum adsumere tempus,
<cypr. gall. gen. .1300_1300> Horrea plena tenens, ut cum res posceret uti,
<cypr. gall. gen. .1301> Proferret cunctis poscentibus abdita farra.
<cypr. gall. gen. .1302> Post ubi dira fames totum diffusa per orbem
<cypr. gall. gen. .1303> Cogebat trepidos, poterat quod mandier, esse,
<cypr. gall. gen. .1304> Conclamat populus regemque efflagitat escas.
<cypr. gall. gen. .1305_1305> Ille iubet procerem maestis dare farra Iosepum
<cypr. gall. gen. .1306> Parentem monitis: cunctos qui expleuit ouantes.
<cypr. gall. gen. .1307> Interea Iacobus, fleto iam funere nati,
<cypr. gall. gen. .1308> Bis quinos iuuenes numeroso e germine mittit,
<cypr. gall. gen. .1309> Qui longinqua <sibi> pretio frumenta pararent:
<cypr. gall. gen. .1310_1310> Ac minimum cunctis Beniaminum(==BE-NJAMI+NUM) non sinit ire,
<cypr. gall. gen. .1311> Inualidus durum nequeat ne ferre laborem.
<cypr. gall. gen. .1312> Atque ubi iam Phariae peruentum ad moenia terrae est,
<cypr. gall. gen. .1313> Submissi petiere solum fratremque salutant,
<cypr. gall. gen. .1314> Mirantes celsa sublimem sede sedentem,
<cypr. gall. gen. .1315_1315> Nec tamen agnoscunt longo post tempore uisum.
<cypr. gall. gen. .1316> Quos ubi perspexit memori cum mente propheta,
<cypr. gall. gen. .1317> Increpat et multa proterret uoce pauentes,
<cypr. gall. gen. .1318> Scitatum uenisse ferens, quae copia frugum
<cypr. gall. gen. .1319> Quique uiri pingues teneant moderamine terras.
<cypr. gall. gen. .1320_1320> Adlegant nescire dolos seseque fatentur
<cypr. gall. gen. .1321> Bis senos quondam fratres genitore sub uno
<cypr. gall. gen. .1322> Conspicuam tenuisse domum; his omnibus unum
<cypr. gall. gen. .1323> Postremum natu patrios seruare labores,
<cypr. gall. gen. .1324> Ast alium celebri iam pridem defore leto.
<cypr. gall. gen. .1325_1325> Se diram uitare famem terramque Chanannam
<cypr. gall. gen. .1326> Exosos, tenui damnantem semina fetu,
<cypr. gall. gen. .1327> Poscere uenales species licitataque farra.
<cypr. gall. gen. .1328> Eloquitur uates, rectoris nomine iurans
<cypr. gall. gen. .1329> Claudendos dura iuuenes custodia, donec
<cypr. gall. gen. .1330_1330> Germanum exhibeant, genitor quem mitis habebat.
<cypr. gall. gen. .1331> Nectuntur trina pariter sub cura tuentum
<cypr. gall. gen. .1332> Laxatique dehinc unum liquere tenendum.
<cypr. gall. gen. .1333> Nec minus occulto rumpentes corda dolore
<cypr. gall. gen. .1334> Commemorant, quam iusta sibi discrimina surgant,
<cypr. gall. gen. .1335_1335> Quod fratrem inmeritum uetito transcribere pacto
<cypr. gall. gen. .1336> Conisi sero poenas sub iudice pendant.
<cypr. gall. gen. .1337> Ingrauat haec dictis Rubenus uera renarrans,
<cypr. gall. gen. .1338> Ac scelus inmensum sese nolente peractum.
<cypr. gall. gen. .1339> Flectitur his uates germana et iurgia noscens
<cypr. gall. gen. .1340_1340> Luminibus tacitis conuersus flebile plangit.
<cypr. gall. gen. .1341> Haec inter media fratrum Symeona corona
<cypr. gall. gen. .1342> Accipitur, fidus cunctis obeuntibus obses.
<cypr. gall. gen. .1343> Tum petita(==PE+TI+TA) sibi iuuenes frumenta capessunt
<cypr. gall. gen. .1344> Inuentoque graues urgentur pondere muli.
<cypr. gall. gen. .1345_1345> Iamque uiae medio, dum soluit uincula sacci,
<cypr. gall. gen. .1346> Fratribus inuentos quidam dat uisere nummos.
<cypr. gall. gen. .1347> Id cuncti faciunt, pretio mox deinde reperto
<cypr. gall. gen. .1348> Mirantes summo procerem certamine laudant.
<cypr. gall. gen. .1349> Iamque adeo patriae subeuntes limina sedis
<cypr. gall. gen. .1350_1350> Gratatur reduces genitor unumque requirit.
<cypr. gall. gen. .1351> Omnia cognoscens nummosque et dona capessit,
<cypr. gall. gen. .1352> Conquestus grauiter alium iam defore natum.
<cypr. gall. gen. .1353> Accisi cum deinde cibi aduectaque farra
<cypr. gall. gen. .1354> Cogebant rursus pretiis alimenta parare;
<cypr. gall. gen. .1355_1355> Sed reuocare gradum Memphis mens non erat ulli,
<cypr. gall. gen. .1356> Ni minimum fratrem secum pater ire iuberet.
<cypr. gall. gen. .1357> Quem cum plura gemens nollet dimittere quoquam,
<cypr. gall. gen. .1358> Rubenus fido germanum postulat ore,
<cypr. gall. gen. .1359> Securus gemina committens pignora patri.
<cypr. gall. gen. .1360_1360> Prosequitur Iudas sese nec posse reuerti
<cypr. gall. gen. .1361> Proclamat, rigidi testatus uerba Iosepi.
<cypr. gall. gen. .1362> Haec ubi grandaeuus genitor iam mitior hausit,
<cypr. gall. gen. .1363> Dat iuuenem, largo perfundens flumine uultum.
<cypr. gall. gen. .1364> Illi abeunt secumque uehunt leue olentia tura,
<cypr. gall. gen. .1365_1365> Incensum et guttam iungentes cum terebintho,
<cypr. gall. gen. .1366> Inter odoratos portantes mella uapores,
<cypr. gall. gen. .1367> Et geminum pretium, consertus ne foret error,
<cypr. gall. gen. .1368> Condita quod clausis fuerant nomismata(==NO+MISMA-TA) saccis.
<cypr. gall. gen. .1369> Quos ubi conspicua uidit Iosepus in aula,
<cypr. gall. gen. .1370_1370> Imperat, ut laeta celebrent conuiuia secum.
<cypr. gall. gen. .1371> Mussantes uenere tamen trepidoque reatu
<cypr. gall. gen. .1372> Coniciunt sese structa cum fraude uocatos.
<cypr. gall. gen. .1373> Quod numerata prius sestertia dataque(==DA+TA-QVE) uati
<cypr. gall. gen. .1374> Sarcinulis inposta suis non reddere quissent,
<cypr. gall. gen. .1375_1375> Se tamen exsortes furtorum cuncta referre,
<cypr. gall. gen. .1376> Nec consuesse prius subpressa uiuere gaza.
<cypr. gall. gen. .1377> Talia dicentes cohibet sermone minister
<cypr. gall. gen. .1378> Seque docet nullis fraudatum noscere nummis:
<cypr. gall. gen. .1379> Verum siqua uiris donarint commoda lucrum,
<cypr. gall. gen. .1380_1380> Nec sua nec uatis, nec regis dicere quemquam.
<cypr. gall. gen. .1381> Occurrit cunctis Symeon seseque praesentat(==PRESENTAT).
<cypr. gall. gen. .1382> Dumque uiris lymphas, dum praebet pabula mulis,
<cypr. gall. gen. .1383> Ingreditur multo stipatus milite uates,
<cypr. gall. gen. .1384> Cuius ad aspectum promunt pia munera fratres.
<cypr. gall. gen. .1385_1385> Ille ubi per cunctos placido sermone cucurrit,
<cypr. gall. gen. .1386> Perquirit, si firma pater uirtute ualeret.
<cypr. gall. gen. .1387> Quem postquam incolumem dixere et uiuere recte,
<cypr. gall. gen. .1388> Confirmat cohaerere(==CO-HA:ERERE) deo pro munere uitae
<cypr. gall. gen. .1389> Iosepus uatem semperque insistere rectis.
<cypr. gall. gen. .1390_1390> Et ueluti notus Beniaminus(==BE-NJA-MI+NUS) non foret ipsi,
<cypr. gall. gen. .1391> Consultat iuuenes et promptim noscitat; inde
<cypr. gall. gen. .1392> Commoda quaeque deum pueri pro laude precatur.
<cypr. gall. gen. .1393> Nec gemitus cohibere ualet nec sistere fletus,
<cypr. gall. gen. .1394> Sed tenero adfectu sese conclauibus abdit
<cypr. gall. gen. .1395_1395> Anxius et nimio quaerit fomenta dolori.
<cypr. gall. gen. .1396> Post ubi discubuit, uictum posuere ministri.
<cypr. gall. gen. .1397> Vescitur et facili prolectat pectora fatu
<cypr. gall. gen. .1398> Diuiduasque dapes uiritim(==VI+RI+TUM) exponere gaudens
<cypr. gall. gen. .1399> Porrigit et fratri maiorem dedicat uni.
<cypr. gall. gen. .1400_1400> Atque ubi iam saturis amor est compressus edendi,
<cypr. gall. gen. .1401> Vt prius inposito presserunt pondere mulos,
<cypr. gall. gen. .1402> Occulitur datum(==DA+TUM) sueto iam more talentum
<cypr. gall. gen. .1403> Iosepi imperio scyphusque(==SCY+PHUSQVE) absconditur ardens
<cypr. gall. gen. .1404> In rebus, Beniamine(==BE-NJA-MI+NE), tuis pretiosior arte.
<cypr. gall. gen. .1405_1405> Iamque iter ingressi non multis milibus absunt,
<cypr. gall. gen. .1406> Cum subito incautos circumdat regia turma
<cypr. gall. gen. .1407> Conprensosque tenet fulgentia pocula poscens:
<cypr. gall. gen. .1408> Futurum increpitant, quem nectant crimina, seruum.
<cypr. gall. gen. .1409> Adnuitur cunctique simul sua pondera pandunt,
<cypr. gall. gen. .1410_1410> Quaesitum[que(==QVA.ESITUM)] et poculum(==PO-CULUM) retegunt fratremque relinquunt,
<cypr. gall. gen. .1411> Iosepumque petunt et, quae sint gesta, loquentes
<cypr. gall. gen. .1412> Euoluunt cari confestim iussa parentis.
<cypr. gall. gen. .1413> Permotus precibus uates discedere cunctos
<cypr. gall. gen. .1414> Imperat ac sese germanum fratribus infit.
<cypr. gall. gen. .1415_1415> Defixi riguere metu tacitoque reatu
<cypr. gall. gen. .1416> Damnantes sese cohibent formidine uoces.
<cypr. gall. gen. .1417> Prolectat mox ille reos propiusque uocatis
<cypr. gall. gen. .1418> Exigit, ut dicta portent placitura parenti,
<cypr. gall. gen. .1419> Quae sint, quae fuerint, quae mox uentura ferantur,
<cypr. gall. gen. .1420_1420> Instigans migrare senem, gregibusque coactis
<cypr. gall. gen. .1421> Vicinos Arabum colles uenientibus offert,
<cypr. gall. gen. .1422> Vt quia continuo tellus foret arida lustro,
<cypr. gall. gen. .1423> Pasceret agnatos congestis frugibus omnes.
<cypr. gall. gen. .1424> Ista et dicta uiri laeto rex pectore noscit
<cypr. gall. gen. .1425_1425> Iosepumque rogat carorum adsumere turbam,
<cypr. gall. gen. .1426> Et gratuita iubet germanis tradere farra.
<cypr. gall. gen. .1427> Dantur plaustra uiris, frumentum, pocula, panis,
<cypr. gall. gen. .1428> Magnaque gestantes desudant pondera muli.
<cypr. gall. gen. .1429> Dantur quinque togae Beniamino(==BE-NJA-MI+NO) et quinque parenti,
<cypr. gall. gen. .1430_1430> Tercentum et nummi signata incude notati.
<cypr. gall. gen. .1431> Ast alii iuuenes mercedis laude secunda
<cypr. gall. gen. .1432> Accipiunt geminos niuosae(==NI+VO+SA.E) uestis amictus.
<cypr. gall. gen. .1433> Haec ubi cognouit genitor, data munera sumens
<cypr. gall. gen. .1434> Respirat patria festinus cedere terra
<cypr. gall. gen. .1435_1435> Aegyptumque petit, Arabum quae iungitur aruis,
<cypr. gall. gen. .1436> Educens iuuenes patrio moderamine quinque
<cypr. gall. gen. .1437> Septies et denos, Genesis ut formula cauit.
<cypr. gall. gen. .1438> Ac dum festino properant conamine turbae,
<cypr. gall. gen. .1439> Procurrit Iudas et fratrum praeuolat agmen
<cypr. gall. gen. .1440_1440> Iosepumque docet haut longe abstare parentem.
<cypr. gall. gen. .1441> Ille alacris scandit currus atque obuius exit,
<cypr. gall. gen. .1442> Optatam excipiens uiso genitore phalangem.
<cypr. gall. gen. .1443> Regrediturque citus regisque excurrit ad aulam,
<cypr. gall. gen. .1444> Pastores properare ferens, ut turba carorum(==CA-RO+RUM)
<cypr. gall. gen. .1445_1445> Discretis degat fecundo in gramine terris.
<cypr. gall. gen. .1446> Ipse etiam uati rector Memphiticus instat
<cypr. gall. gen. .1447> Et iubet uberibus fratres conponere in aruis.
<cypr. gall. gen. .1448> Longaeuus post ista senex poscente tyranno
<cypr. gall. gen. .1449> Eloquitur sensim, quantis sit praeditus annis,
<cypr. gall. gen. .1450_1450> Quae domus et quae sit ueniendi causa Canopum
<cypr. gall. gen. .1451> Eximiumque ducem multa cum laude decorat.
<cypr. gall. gen. .1452> Nec minus interea Iosepus munera mittit
<cypr. gall. gen. .1453> Digna suis magnumque duci dat ferre talentum.
<cypr. gall. gen. .1454> Quo ditata fuit distractis frugibus aula.
<cypr. gall. gen. .1455_1455> Atque ubi iam populis derant mercantibus aera,
<cypr. gall. gen. .1456> Certatim exhibitis gregibus Memphitica turba
<cypr. gall. gen. .1457> Emit inops fruges, pretium taxante Iosepo.
<cypr. gall. gen. .1458> His quoque nudati seque et sua praedia tradunt,
<cypr. gall. gen. .1459> Semine percepto, messes quo deinde uirerent.
<cypr. gall. gen. .1460_1460> Sola sacerdotum non est possessio dempta,
<cypr. gall. gen. .1461> Quis gratuita duci placuit, non uendere farra.
<cypr. gall. gen. .1462> Inditur hinc populo quintarum pensio frugum,
<cypr. gall. gen. .1463> Quae manet et fixo seruatur formula iure.
<cypr. gall. gen. .1464> Interea expletae perpendens tempora uitae,
<cypr. gall. gen. .1465_1465> Adiurat natum Iacobus uentura reuoluens,
<cypr. gall. gen. .1466> Vt sua maiorum componat membra sepulchris.
<cypr. gall. gen. .1467> Adnuit oranti subpostaque dextera coxae
<cypr. gall. gen. .1468> Contingit lentae spondens cacumina(==CA+CU+MI-NA) uirgae.
<cypr. gall. gen. .1469> Conpositosque senex alterna in parte nepotes
<cypr. gall. gen. .1470_1470> Permulcet dictis, dum sensim basia libat.
<cypr. gall. gen. .1471> Sed mirum! palma sacratur dextra Manasses,
<cypr. gall. gen. .1472> Anterior natu laeua contingitur Ephrem.
<cypr. gall. gen. .1473> Praescia mente senis senior seruire minori
<cypr. gall. gen. .1474> Cogitur atque loco cedit spes prima secundo.
<cypr. gall. gen. .1475_1475> Quamlibet obliquas cupiens diducere palmas
<cypr. gall. gen. .1476> Non potuit reuocare tamen pia dicta Iosepus.
<cypr. gall. gen. .1477> Ac postquam pueris uates rata commoda sanxit,
<cypr. gall. gen. .1478> Dat Sicimam, gladiumque suo, dat spicula, nato,
<cypr. gall. gen. .1479> Clarior ut cunctis sublimem scandat honorem.
<cypr. gall. gen. .1480_1480> Inde uocat natos et cunctis praemia didit
<cypr. gall. gen. .1481> Pignoribus mansura diu prolique natorum(==NA-TO+RUM)
<cypr. gall. gen. .1482> Inconcessa prius longoque adiudicat aeuo.
<cypr. gall. gen. .1483> Bis senasque tribus ipsorum ex nomine condit.
<cypr. gall. gen. .1484> Omnibus explicitis, oculo iam captus utroque,
<cypr. gall. gen. .1485_1485> Decessit solo terreno corpore ...
<cypr. gall. gen. .0_>.................................. uates
<cypr. gall. gen. .1486> Maestitiaeque dedit decies septena dierum
<cypr. gall. gen. .1487> Lumina, dum functi ueneratur turba sepulchrum.
<cypr. gall. gen. .1488> Quin etiam nati septem luxere diebus
<cypr. gall. gen. .1489> Vberibus lacrimis, pacem reddente Iosepo
<cypr. gall. gen. .1490_1490> Fratribus innocuis, ueterem dum neglegit iram.
<cypr. gall. gen. .1491> Ipse etiam postquam iam centum triuerat annos
<cypr. gall. gen. .1492> Atque decem, iuncti metitus tempora leti
<cypr. gall. gen. .1493> Fratribus effatur, uenturus quis foret ordo,
<cypr. gall. gen. .1494> Quo reuocare gradum ualeant et linquere Nilum:
<cypr. gall. gen. .1495_1495> Dummodo conpositos cineres atque ossa reportent
<cypr. gall. gen. .1496> Et reuehant secum ueterum condenda sepulchris.
<cypr. gall. gen. .1497> Sic demum longae post tempora candida uitae
<cypr. gall. gen. .1498> Decessit petiitque deum corpusque reliquit.
