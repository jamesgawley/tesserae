<ennod. rhet. 1.1> Sit noster tantum, non stringunt crimina quemquam. 
<ennod. rhet. 1.2> Nos uitae maculas tergimus artis ope. 
<ennod. rhet. 1.3> Si niueo constet merito quis teste senatu, 
<ennod. rhet. 1.4> Cogimus hunc omnes dicere nocte satum. 
<ennod. rhet. 1.5> Et reus et sanctus de nostro nascitur ore: 
<ennod. rhet. 1.6> Dum loquimur, captum ducitur arbitrium. 
<ennod. rhet. 1.7> Lana Tarentinae laus urbis, gemma, potestas 
<ennod. rhet. 1.8> Quid sunt ad nostrum iuncta supercilium? 
<ennod. rhet. 1.9> Qui nostris seruit(==SERVIT) studiis, mox imperat orbi. 
<ennod. rhet. 1.10> Nil dubium metuens ars mihi regna dedit 
