<plavt. cist. 1.1> Quom ego antehac te amaui et mi amicam esse creui,
<plavt. cist. 1.2> Mea Gymnasium, et matrem tuam, tum id mihi hodie 
<plavt. cist. 1.3> Aperuisti, tu atque haec: soror si mea esses, 
<plavt. cist. 1.4> Qui magi~ potueris mi honorem ire habitum, 
<plavt. cist. 1.5> Nescio, nisi, ut meus est animus, fieri non posse arbitror;
<plavt. cist. 1.6> Ita omnibus relictis rebus mihi frequentem operam dedistis. 
<plavt. cist. 1.7> Eo ego uos amo et eo a me magnam iniistis gratiam. 
<plavt. cist. 1.8> Pol isto quidem nos pretio tanti est; facile est frequentare
<plavt. cist. 1.9> Tibi utilisque habere:
<plavt. cist. 1.10> Ita in prandio nos lepide ac nitide
<plavt. cist. 1.11> Accepisti apud te, ut semper meminerimus.
<plavt. cist. 1.12> Lubenti edepol animo factum et fiet a me, 
<plavt. cist. 1.13> Quae uos arbitrabor uelle, ea ut expetessam. 
<plavt. cist. 1.14> Quod ille dixit, qui secundo uento uectus est tranquillo mari,
<plavt. cist. 1.15> Ventum gaudeo - ecastor ad ted, ita hodie hic acceptae sumus 
<plavt. cist. 1.16> Suauibus modis,
<plavt. cist. 1.17> Nec nisi disciplina apud te fuit quicquam ibi quin mihi placeret.
<plavt. cist. 1.18> Quid ita, amabo? Raro nimium dabat quod biberem, id merum infuscabat. 
<plavt. cist. 1.20_20> Amabo, hicine istuc decet? Iusque fasque est:
<plavt. cist. 1.21> Nemo alienus hic est. Merito uostro amo uos, 
<plavt. cist. 1.22> Quia me colitis, magni facitis. Decet pol, mea Selenium,
<plavt. cist. 1.23> Hunc esse ordinem beniuolentis inter se
<plavt. cist. 1.24> Beneque amicitia utier,
<plavt. cist. 1.25> Vbi istas uideas summo genere gnatas, summatis matronas,
<plavt. cist. 1.26> Vt amicitiam colunt atque ut eam iunctam bene habent inter se. 
<plavt. cist. 1.27> Si idem istuc nos faciamus, si imitemur, ita tamen uix uiuimus
<plavt. cist. 1.28> Cum inuidia summa. Suarum opum nos uolunt esse indigentis. 
<plavt. cist. 1.30_30> Nostra copia nil uolunt nos potesse
<plavt. cist. 1.31> Suique omnium rerum nos indigere, 
<plavt. cist. 1.32> Vt sibi simus supplices.
<plavt. cist. 1.33> Eas si adeas, abitum quam aditum malis, ita nostro ordini 
<plavt. cist. 1.34> Palam blandiuntur, clam, si occasio usquam est,
<plavt. cist. 1.35> Aquam frigidam subdole suffundunt. 
<plavt. cist. 1.36> Viris cum suis praedicant nos solere, 
<plavt. cist. 1.37> Suas paelices esse aiunt, eunt depressum. 
<plavt. cist. 1.38> Quia nos libertinae sumus, et ego et tua mater, ambae
<plavt. cist. 1.39> Meretrices fuimus: illa te, ego hanc mihi educaui 
<plavt. cist. 1.40> Ex patribus conuenticiis. Neque ego hanc superbiai 
<plavt. cist. 1.41> Caussa pepuli ad meretricium quaestum, nisi ut ne essurirem. 
<plavt. cist. 1.42> At satius fuerat eam uiro dare nuptum potius. Heia! 
<plavt. cist. 1.43> Haec quidem ecastor cottidie uiro nubit, nupsitque hodie, 
<plavt. cist. 1.44> Nubet mox noctu: numquam ego hanc uiduam cubare siui. 
<plavt. cist. 1.45> Nam si haec non nubat, lugubri fame familia pereat. 
<plavt. cist. 1.46> Necesse est quo tu me modo uoles esse ita esse, mater. 
<plavt. cist. 1.47> Ecastor hau me paenitet, si ut dicis ita futura es. 
<plavt. cist. 1.48> Nam si quidem ita eris ut uolo, numquam hac aetate fies 
<plavt. cist. 1.49> Semperque istam quam nunc habes aetatulam optinebis, 
<plavt. cist. 1.50> Multisque damno et mihi lucro sine meo saepe eri~ sumptu. 
<plavt. cist. 1.51> Di faxint! Sine opera tua di horunc nil facere possunt. 
<plavt. cist. 1.52> Equidem hercle addam operam sedulo; sed tu inter istaec uerba, 
<plavt. cist. 1.53> Meus oculus, mea Selenium, - numquam ego te tristiorem 
<plavt. cist. 1.54> Vidi esse. Quid, cedo, te opsecro, tam abhorret hilaritudo? 
<plavt. cist. 1.55> Neque munda adaeque es, ut soles (hoc sis uide, ut petiuit 
<plavt. cist. 1.56> Suspiritum alte) et pallida es. Eloquere utrumque nobis, 
<plavt. cist. 1.57> Et quid tibi est et quid uelis nostram operam, ut nos sciamus. 
<plavt. cist. 1.58> Noli, opsecro, lacrumis tuis mi exercitum imperare. 
<plavt. cist. 1.59> Misera excrucior, mea Gymnasium: male mihi est, male maceror;
<plavt. cist. 1.60> Doleo ab animo, doleo ab oculis, doleo ab aegritudine. 
<plavt. cist. 1.61> Quid dicam, nisi stultitia mea me in maerorem rapi? 
<plavt. cist. 1.62> Indidem unde oritur facito ut facias stultitiam sepelibilem. 
<plavt. cist. 1.63> Quid faciam? In latebras apscondas pectore penitissumo. 
<plavt. cist. 1.64> Tuam stultitiam sola facito ut scias sine aliis arbitris. 
<plavt. cist. 1.65> At mihi cordolium est. Quid? id unde est tibi cor? commemora opsecro; 
<plavt. cist. 1.66> Quod neque ego habeo neque quisquam alia mulier, ut perhibent uiri. 
<plavt. cist. 1.67> Si quid est quod doleat, dolet; si autem non est - tamen hoc hic dolet. 
<plavt. cist. 1.68> Amat haec mulier. Eho an amare occipere amarum est, opsecro? 
<plavt. cist. 1.69> Namque ecastor Amor et melle et felle est fecundissumus; 
<plavt. cist. 1.70> Gustui dat dulce, amarum ad satietatem usque oggerit. 
<plavt. cist. 1.71> Ad istam faciem est morbus qui me, mea Gymnasium, macerat. 
<plavt. cist. 1.72> Perfidiosus est Amor. Ergo in me peculatum facit. 
<plavt. cist. 1.73> Bono animo es, erit isti morbo melius. Confidam fore, 
<plavt. cist. 1.74> Si medicus ueniat qui huic morbo facere medicinam potest. 
<plavt. cist. 1.75> Veniet. Spissum istuc amanti est uerbum "ueniet", nisi uenit. 
<plavt. cist. 1.76> Sed ego mea culpa et stultitia peius misera maceror, 
<plavt. cist. 1.77> Quom ego illum unum mi exoptaui quicum aetatem degerem. 
<plavt. cist. 1.78> Matronae magi~ conducibilest istuc, mea Selenium, 
<plavt. cist. 1.79> Vnum amare et cum eo aetatem exigere quoi nuptast semel. 
<plavt. cist. 1.80> Verum enim meretrix fortunati est oppidi simillima: 
<plavt. cist. 1.81> Non potest suam rem optinere sola sine multis uiris. 
<plavt. cist. 1.82> Hoc uolo agatis. Qua accersitae caussa ad me estis eloquar. 
<plavt. cist. 1.83> Nam mea mater, quia ego nolo me meretricem dicier, 
<plavt. cist. 1.84> Opsecutast, gessit morem oranti morigerae mihi, 
<plavt. cist. 1.85> Vt me, quem ego amarem grauiter, sineret cum eo uiuere. 
<plavt. cist. 1.86> Stulte ecastor fecit. Sed tu enumquam cum quiquam uiro 
<plavt. cist. 1.87> Consueuisti? Nisi quidem cum Alcesimarcho, nemine, 
<plavt. cist. 1.88> Nec pudicitiam imminuit meam mihi quisquam alius. Opsecro, 
<plavt. cist. 1.89> Quo is homo insinuauit pacto se ad te? Per Dionysia 
<plavt. cist. 1.90> Mater pompam me spectatum duxit. Dum redeo domum, 
<plavt. cist. 1.91> Conspicillo consecutust clanculum me usque ad fores. 
<plavt. cist. 1.92> Inde in amicitiam insinuauit cum matre et mecum simul 
<plavt. cist. 1.93> Blanditiis, muneribus, donis. Mihi istunc uellem hominem dari, 
<plavt. cist. 1.94> Vt ego illum uorsarem! Quid opust uerbis? consuetudine 
<plavt. cist. 1.95> Coepi amare contra ego illum, et ille me. O mea Selenium, 
<plavt. cist. 1.96> Adsimulare amare oportet. Nam si ames, extempulo 
<plavt. cist. 1.97> Melius illi multo quem ames consulas quam rei tuae. 
<plavt. cist. 1.98> At ille conceptis iurauit uerbis apud matrem meam 
<plavt. cist. 1.99> Me uxorem ducturum esse: ei nunc alia ducendast domum, 
<plavt. cist. 1.100> Sua cognata Lemniensis, quae habitat hic in proxumo. 
<plavt. cist. 1.101> Nam eum pater eius subegit. Nunc mea mater iratast mihi, 
<plavt. cist. 1.102> Quia non redierim domum ad se, postquam hanc rem resciuerim, 
<plavt. cist. 1.103> Eum uxorem ducturum esse aliam. Nihil amori iniuriumst. 
<plavt. cist. 1.104> Nunc te amabo ut hanc <hic unum> triduom hoc solum sinas 
<plavt. cist. 1.105> Esse et hic seruare apud me. Nam ad matrem accersita sum. 
<plavt. cist. 1.106> Quamquam istuc mihi erit molestum triduom, et damnum dabis, 
<plavt. cist. 1.107> Faciam. Faci~ benigne et amice. Sed tu, Gymnasium mea, 
<plavt. cist. 1.108> Si me apsente Alcesimarchus ueniet, nolito acriter 
<plavt. cist. 1.109> Eum inclamare: utut erga me est meritus, in cordi est tamen. 
<plavt. cist. 1.110> Sed, amabo, tranquille: ne quid quod illi doleat dixeris. 
<plavt. cist. 1.111> Accipias clauis: si quid tibi opus erit prompto, promito. 
<plavt. cist. 1.112> Ego uolo ire. Vt mi exciuisti lacrumas! Gymnasium mea, 
<plavt. cist. 1.113> Bene uale. Cura te, amabo. Sicine inmunda, opsecro, 
<plavt. cist. 1.114> Ibis? Inmundas fortunas aequom est squalorem sequi. 
<plavt. cist. 1.115> Amiculum hoc sustolle saltem. Sine trahi, quom egomet trahor. 
<plavt. cist. 1.116> Quando ita tibi lubet, uale atque salue. Si possim uelim. 
<plavt. cist. 1.117> Numquid me uis, mater, intro quin eam? ecastor mihi 
<plavt. cist. 1.118> Visa amare. Istoc ergo auris grauiter optundo tuas, 
<plavt. cist. 1.119> Ne quem ames. Abi intro. Numquid me uis? Vt ualeas. Vale. 
<plavt. cist. 1.120> Idem mihist quod magnae parti uitium mulierum
<plavt. cist. 1.121> Quae hunc quaestum facimus: quae ubi saburratae sumus, 
<plavt. cist. 1.122> Largiloquae extemplo sumu~, plus loquimur quam sat est. 
<plavt. cist. 1.123> Nam illanc ego olim, quae hinc flens abiit, paruolam 
<plavt. cist. 1.124> Puellam proiectam ex angiportu sustuli. 
<plavt. cist. 1.125> Adulescens quidam hic est adprime nobilis 
<plavt. cist. 1.126>[Quin ego nunc quia sum onusta mea ex sententia 
<plavt. cist. 1.127> Quiaque adeo me compleui flore Liberi, 
<plavt. cist. 1.128> Magi~ libera uti lingua conlibitum est mihi, 
<plavt. cist. 1.129> Tacere nequeo misera quod tacito usus est]. 
<plavt. cist. 1.130> Sicyone, summo genere; ei uiuit pater. 
<plavt. cist. 1.131> Is amore misere hanc deperit mulierculam, 
<plavt. cist. 1.132> Quae hinc modo flens abiit. Contra amore eum haec perdita est. 
<plavt. cist. 1.133> Eam meae ego amicae dono huic meretrici dedi, 
<plavt. cist. 1.134> Quae saepe mecum mentionem fecerat, 
<plavt. cist. 1.135> Puerum aut puellam alicunde ut reperirem sibi, 
<plavt. cist. 1.136> Recens natum, eapse quod sibi supponeret. 
<plavt. cist. 1.137> Vbi mihi potestas primum euenit, ilico 
<plavt. cist. 1.138> Feci eiius ei quod me orauit copiam. 
<plavt. cist. 1.139> Postquam eam puellam a med accepit, ilico 
<plavt. cist. 1.140> Eandem puellam peperit quam a me acceperat, 
<plavt. cist. 1.141> Sine opstetricis opera et sine doloribus, 
<plavt. cist. 1.142> Item ut aliae pariunt, quae malum quaerunt sibi. 
<plavt. cist. 1.143> Nam amatorem aibat esse peregrinum sibi 
<plavt. cist. 1.144> Suppositionemque eiius facere gratia. 
<plavt. cist. 1.145> Id duae nos solae scimus, ego quae illi dedi 
<plavt. cist. 1.146> Et illa quae a me accepit - praeter uos quidem. 
<plavt. cist. 1.147> Haec sic res gesta est. Si quid usus uenerit, 
<plavt. cist. 1.148> Meminisse ego hanc rem uos uolo. Ego abeo domum. 
<plavt. cist. 1.149> Vtrumque haec, et multiloqua et multibiba, est anus. 
<plavt. cist. 1.150> Satin uix reliquit deo quod loqueretur loci, 
<plavt. cist. 1.151> Ita properauit de puellae proloqui 
<plavt. cist. 1.152> Suppositione. Quod si tacuisset, tamen 
<plavt. cist. 1.153> Ego eram dicturus, deu~, qui poteram planius. 
<plavt. cist. 1.154> Nam mihi Auxilio est nomen. Nunc operam date, 
<plavt. cist. 1.155> Vt ego argumentum hoc uobis plane perputem. 
<plavt. cist. 1.156> Fuere Sicyoni iam diu Dionysia. 
<plavt. cist. 1.157> Mercator uenit huc ad ludos Lemnius, 
<plavt. cist. 1.158> Isque hic compressit uirginem, adulescentulus, 
<plavt. cist. 1.159> Vi, uinulentus, multa nocte, in uia. 
<plavt. cist. 1.160> Is ubi malam rem scit se meruisse, ilico 
<plavt. cist. 1.161> Pedibus perfugium peperit, in Lemnum aufugit, 
<plavt. cist. 1.162> Vbi habitabat tum. Illa quam compresserat 
<plavt. cist. 1.163> Decumo post mense exacto hic peperit filiam. 
<plavt. cist. 1.164> Quoniam reum eiius facti nescit qui siet, 
<plavt. cist. 1.165> Paternum seruom sui participat consili, 
<plavt. cist. 1.166> Dat eam puellam ei seruo exponendam ad necem. 
<plavt. cist. 1.167> Is eam proiecit. Haec puellam sustulit. 
<plavt. cist. 1.168> Ill~ clam opseruauit seruos <qui eam proiecerat>
<plavt. cist. 1.169> Quo aut quas in aedis haec puellam deferat. 
<plavt. cist. 1.170> Vt eampse uos audistis confiterier, 
<plavt. cist. 1.171> Dat eam puellam meretrici Melaenidi, 
<plavt. cist. 1.172> Eaque educauit eam sibi pro filia 
<plavt. cist. 1.173> Bene ac pudice. Tum illic autem Lemnius 
<plavt. cist. 1.174> Propinquam uxorem duxit, cognatam suam. 
<plavt. cist. 1.175> Ea diem suom obiit, facta morigera est uiro. 
<plavt. cist. 1.176> Post<quam> ille uxori iusta fecit, ilico 
<plavt. cist. 1.177> Huc commigrauit; duxit uxorem hic sibi 
<plavt. cist. 1.178> Eandem quam olim uirginem hic compresserat, 
<plavt. cist. 1.179> Et eam cognoscit esse quam compresserat; 
<plavt. cist. 1.180> Illa illi dicit eiius se ex iniuria 
<plavt. cist. 1.181> Peperisse gnatam atque eam se seruo ilico 
<plavt. cist. 1.182> Dedisse exponendam. Ille extemplo seruolum 
<plavt. cist. 1.183> Iubet illum eundem persequi, si qua queat 
<plavt. cist. 1.184> Reperire quae sustulerit. Ei rei nunc suam 
<plavt. cist. 1.185> Operam usque adsiduo seruos dat, si possiet 
<plavt. cist. 1.186> Meretricem illam inuenire quam olim tollere, 
<plavt. cist. 1.187> Quom ipse exponebat, ex insidiis uiderat. 
<plavt. cist. 1.188> Nunc quod relicuom restat uolo persoluere 
<plavt. cist. 1.189> Vt expungatur nomen, ne quid debeam. 
<plavt. cist. 1.190> Adulescens hic est Sicyoni: ei uiuit pater. 
<plavt. cist. 1.191> Is amore proiecticiam illam deperit 
<plavt. cist. 1.192> Quae dudum flens hinc abiit ad matrem suam, 
<plavt. cist. 1.193> Et illa hunc contra, qui est amor suauissumus. 
<plavt. cist. 1.194> Vt sunt humana, nihil est perpetuom datum. 
<plavt. cist. 1.195> Pater adulescenti dare uolt uxorem; hoc ubi 
<plavt. cist. 1.196> Mater resciuit, iussit accersi eam domum. 
<plavt. cist. 1.197> Haec sic res gesta est. Bene ualete et uincite 
<plavt. cist. 1.198> Virtute uera, quod fecistis antidhac; 
<plavt. cist. 1.199> Seruate uostros socios, ueteres et nouos, 
<plavt. cist. 1.200> Augete auxilia uostris iustis legibus, 
<plavt. cist. 1.201> Perdite perduellis, parite laudem et lauream, 
<plavt. cist. 1.202> Vt uobis uicti Poeni poenas sufferant. 
<plavt. cist. 1.203> Credo ego Amorem primum apud homines carnuficinam commentum.
<plavt. cist. 1.204> Hanc ego de me coniecturam domi facio, ni foris quaeram, 
<plavt. cist. 1.205> Qui omnis homines supero, antideo cruciabilitatibus animi. 
<plavt. cist. 1.206> Iactor, crucior, agitor, 
<plavt. cist. 1.207> Stimulor, uorsor 
<plavt. cist. 1.208> In amori~ rota, miser exanimor, 
<plavt. cist. 1.209> Feror, differor, distrahor, diripior, 
<plavt. cist. 1.210> Ita nubilam mentem animi habeo. 
<plavt. cist. 1.212_212> Vbi sum, ibi non sum, ubi non sum, ibi est animus,
<plavt. cist. 1.213> Ita mi omnia sunt ingenia; 
<plavt. cist. 1.214> Quod lubet, non lubet iam id continuo, 
<plavt. cist. 1.215> Ita me Amor lassum animi ludificat, 
<plavt. cist. 1.216> Fugat, agit, appetit, raptat, retinet, 
<plavt. cist. 1.218_218> Lactat, largitur: quod dat non dat; deludit:
<plavt. cist. 1.219> Modo quod suasit, <id> dissuadet, 
<plavt. cist. 1.220> Quod dissuasit, id ostentat. 
<plavt. cist. 1.221> Maritumis moribu~ mecum expetitur: 
<plavt. cist. 1.222> Ita meum frangit amantem animum; 
<plavt. cist. 1.223> Neque, nisi quia miser non eo pessum, 
<plavt. cist. 1.224> Mihi ulla abest perdito permities. 
<plavt. cist. 1.225> Ita pater apud uillam detinuit 
<plavt. cist. 1.226> Me hos dies sex ruri continuos, 
<plavt. cist. 1.228_228> Neque licitum interea est meam amicam uisere <misero>.
<plavt. cist. 1.229> Estne hoc miserum memoratu? 
<plavt. cist. 1.230> Nudiussextus
<plavt. cist. 1.231>* * * 
<plavt. cist. 1.232>* * * 
<plavt. cist. 1.231_231> Potine tu homo facinus facere strenuom? Aliorum adfatim est
<plavt. cist. 1.232> Qui faciant. Sane ego me nolo fortem perhiberi uirum. 
<plavt. cist. 1.233>* * * 
<plavt. cist. 1.233_233> Sed quid istuc? Mala multa dici mihi uolo. Qua gratia?
<plavt. cist. 1.234> Quia uiuo. Facile id quidem edepol possum, si tu uis. Volo. 
<plavt. cist. 1.235> At enim ne tu exponas pugnos tuos in imperio meo. 
<plavt. cist. 1.236> Numquam edepol faciam. Fidem da. Do, non facturum esse me. 
<plavt. cist. 1.237> Sed ego primum, tot qui ab amica abesse potuerim dies, 
<plavt. cist. 1.238> Sum nihili. Nihili hercle uero es. * perdite, 
<plavt. cist. 1.239> Quae me amaret contra. Dignus hercle es infortunio. 
<plavt. cist. 1.240> Ei me <tot tam> acerba facere in corde! Frugi numquam eris. 
<plavt. cist. 1.241> Praesertim quae coniurasset mecum et firmasset fidem, 
<plavt. cist. 1.242> Neque deos neque homines aequom est facere tibi posthac bene. 
<plavt. cist. 1.243> Quae esset aetatem exactura mecum in matrimonio, 
<plavt. cist. 1.244> Compedis te capere oportet neque eas umquam ponere. 
<plavt. cist. 1.245> Quae mihi esset commendata et meae fide concredita, 
<plavt. cist. 1.246> Hercle te uerberibus multum caedi oportere arbitror. 
<plavt. cist. 1.247> Quae mellillam me uocare et suauium solitast suom. 
<plavt. cist. 1.248> Ob istuc unum uerbum dignu~s deciens qui furcam feras. 
<plavt. cist. 1.249> Egomet laetor. Sed quid auctor nunc mihi es? Dicam tibi: 
<plavt. cist. 1.250> Supplicium illi des, suspendas te, ne tibi suscenseat. 
<plavt. cist. 1.251> Quian * * * 
<plavt. cist. 1.252> Quid tu ergo <timebas> nam? * * te manuleo 
<plavt. cist. 1.253>* ue <amica ne te caiet> * * * 
<plavt. cist. 1.254>* * * 
<plavt. cist. 1._>* * *
<plavt. cist. 1.273_273> Quid si amo? * * est amor
<plavt. cist. 1.274>* * atque illam quam <te> amare intellego 
<plavt. cist. 1.275>* * si conclusos uos <me> habere in carcere 
<plavt. cist. 1.276>* * * amoris noctesque et dies 
<plavt. cist. 1.277> Ni emortuos * * * 
<plavt. cist. 1.278> Mihi numquam quisquam * * * 
<plavt. cist. 1.279> Immo maxumus. 
<plavt. cist. 1.280> Nam qui amant stulte atque inmodeste atque inprobe 
<plavt. cist. 1.281>* * * -ne ament. 
<plavt. cist. 1.283_283> Vn * * anus. Thynisce, ubi tu es? Ecce me.
<plavt. cist. 1.284> I, adfer mihi arma. <Arma?> Et loricam adducito. 
<plavt. cist. 1.285> Loricam adducam? * * * adducere. 
<plavt. cist. 1.286> I, curre, equom adfer. peri, hercle hic insanit miser. 
<plavt. cist. 1.287> Abi atque hastatos multos, multos uelites, 
<plavt. cist. 1.288> Multos cum multis - nil moror precario. 
<plavt. cist. 1.289> Vbi sunt quae iussi? Sanus hic non est satis. 
<plavt. cist. 1.290> Manu esse credo nocitum, quom illaec sic facit. 
<plavt. cist. 1.291> Vtrum deliras, quaeso, an astans somnias, 
<plavt. cist. 1.292> Qui equom me adferre iubes, loricam adducere, 
<plavt. cist. 1.293> Multos hastatos, postid multos uelites, 
<plavt. cist. 1.294> Multos cum multis? haec tu peruorsario 
<plavt. cist. 1.295> Mihi fabulatu~s. Dixin ego istaec, opsecro? 
<plavt. cist. 1.296> Modo quidem hercle haec dixisti. Non praesens quidem. 
<plavt. cist. 1.297> Praestigiator es, siquidem hic non es atque ades. 
<plavt. cist. 1.298> Video ego te Amoris ualide tactum toxico, 
<plavt. cist. 1.299> Adulescens; eo te magi~ uolo monitum. Mone. 
<plavt. cist. 1.300> Caue sis cum Amore tu umquam bellum sumpseris. 
<plavt. cist. 1.301> Quid faciam? Ad matrem eiius deuenias domum, 
<plavt. cist. 1.302> Expurges, iures, ores blande per precem 
<plavt. cist. 1.303> Eamque exores ne tibi suscenseat. 
<plavt. cist. 1.304> Expurigabo hercle omnia ad raucam rauim. 
<plavt. cist. 1._>* * *
<plavt. cist. 1.1>* * * 
<plavt. cist. 1.305_305> Prohibet diuitiis maxumis, dote altili atque opima.
<plavt. cist. 1.306>* * * 
<plavt. cist. 1.306_306> Mulierculam exornatulam. * quidem hercle scita.
<plavt. cist. 1.307> Quamquam uetus cantherius sum, etiam nunc, ut ego opinor, 
<plavt. cist. 1.308> Adhinnire equolam possum ego hanc, si detur sola soli. 
<plavt. cist. 1.309> Nimis opportune mi euenit rediisse Alcesimarchum; 
<plavt. cist. 1.310> Nam sola nulla inuitior solet esse. Me uocato 
<plavt. cist. 1.311> Ne sola sis: ego <te> cum <ero, uolo> ego agere, ut tu agas aliquid. 
<plavt. cist. 1.312> Nimi~ lepide <ex> concinnauit hasce aedis Alcesimarchus. 
<plavt. cist. 1.313> Vt quom Venus adgreditur, placet! lepidumst amare semper. 
<plavt. cist. 1.314> Venerem meram haec aedes olent, quia amator expoliuit. 
<plavt. cist. 1.315> Non modo ipsa lepidast, commode quoque hercle fabulatur. 
<plavt. cist. 1.316> Sed quom dicta huius interpretor, haec herclest, ut ego opinor, 
<plavt. cist. 1.317> Meum quae corrumpit filium. Suspiciost eam esse, 
<plavt. cist. 1.318> Vtpote quam numquam uiderim; de opinione credo. 
<plavt. cist. 1.319> Nam hasce aedis conductas habet meu~ gnatus, haec ubi astat: 
<plavt. cist. 1.320> Hoc hanc eam esse opiniost; nam haec illum nominauit. 
<plavt. cist. 1.321> Quid si adeam atque appellem? - mali damnique inlecebra, salue. 
<plavt. cist. 1.322>* * * uapulabis. 
<plavt. cist. 1.323>* * * apud te. 
<plavt. cist. 1.324>* * * 
<plavt. cist. 1.330_330>* * * Intrabo,
<plavt. cist. 1.331> Nam meretricem astare in uia solam prostibuli sanest. 
<plavt. cist. 1.332>* * * 
<plavt. cist. 1.341_341> Malum aufer, bonum mihi opus est
<plavt. cist. 1.362_362>* * * quid uis.
<plavt. cist. 1.363> Volo ex te scire, quidquid est meu~ filius quod fecit, 
<plavt. cist. 1.364> Quid ego usquam male feci tibi aut meu~ quisquam, id edisserta, 
<plavt. cist. 1.365> Quam ob rem me meumque filium cum matre remque nostram 
<plavt. cist. 1.366> Habes perditui et praedatui? Miser errat, ut ego dixi. 
<plavt. cist. 1.367> Lepidast materies, ludam ego hunc, nam occasio uidetur. 
<plavt. cist. 1.368> Potin operam inique equidem malam ... innocenti? 
<plavt. cist. 1.369> Sed opsecro te, nullu~nest tibi amator alius quisquam? 
<plavt. cist. 1.370> Nisi tuo~ modo unus filiust, quem quidem ego amem alius nemo est. 
<plavt. cist. 1.371> At * nil moror: damno sunt <tui> mihi similes. 
<plavt. cist. 1.372> Quid * Visne est is arbitratus? 
<plavt. cist. 1.373> Datores negotioli bellissumi senices soletis esse? 
<plavt. cist. 1._>* * *
<plavt. cist. 1.374_374> Me respondere postulas? iniurium est.
<plavt. cist. 1.375> Stipulari semper me ultro oportet a uiris, 
<plavt. cist. 1.376> Eum quaestum facio, nil uiris promittere. 
<plavt. cist. 1.377> Siquidem imperes pro copia, pro recula 
<plavt. cist. 1.378> Quin is, si itura es? nimium is uegrandi gradu. 
<plavt. cist. 1.379> Pol ad cubituram, mater, magi~ sum exercita 
<plavt. cist. 1.380> Fere quam ad cursuram. Eo sum tardiuscula. 
<plavt. cist. 1.381> Meminere officium suom. 
<plavt. cist. 1.382> Ita mustulentus uentus naris attigit. 
<plavt. cist. 1.383> Capillo scisso atque excissatis auribus 
<plavt. cist. 1.384> Quae quasi carnuficis angiporta purigans 
<plavt. cist. 1.405_405> Non quasi nunc haec sunt hic, limaces liuidae,
<plavt. cist. 1.406> Febriculosae, miserae amicae, osseae, 
<plavt. cist. 1.407> Diobolares, schoeniculae, miraculae, 
<plavt. cist. 1.408> Cum extertis talis, cum todillis crusculis 
<plavt. cist. 1._>* * *
<plavt. cist. 1._>* * *
<plavt. cist. 1.449_449> Molestus es.
<plavt. cist. 1.450> Meae issula sua aedes egent. Ad me sine ducam. Aufer manum. 
<plavt. cist. 1.451> Germana mea sororcula. Repudio te fraterculum. 
<plavt. cist. 1.452> Tum tu igitur, mea matercula. Repudio te puerculum. 
<plavt. cist. 1.453> Opsecro te - Valeas. Vt sinas - Nil moror. Expurgare me.
<plavt. cist. 1.454><Oppressas>. Sine dicam - Sati~ sapit mihi tuis peiiuriis. 
<plavt. cist. 1.455> Vera. Si ea sunt, at nunc non potis est. Supplicium uolo 
<plavt. cist. 1.456> Polliceri. At mihi aps te accipere non lubet. Em omnia 
<plavt. cist. 1.457> Patior iure. Hoc illei uolup est neque tis misereri decet. 
<plavt. cist. 1.459_459> Quemquam hominem. Inter * * uerba dare *
<plavt. cist. 1.460> Non illa * * qui frangant foedera 
<plavt. cist. 1.463_463> At ego nec do neque te amittam hodie, nisi quae uolo tecum loqui
<plavt. cist. 1.464> Das mihi operam. 
<plavt. cist. 1.465> Potin ut mihi molestus ne sis? Quin id est
<plavt. cist. 1.466> Nomen mihi, 
<plavt. cist. 1.467> Omnes mortales uocant Molestum. * 
<plavt. cist. 1.468> Quo * * opsecro. At frustra opsecras. 
<plavt. cist. 1.469_469> Quia sine omni * die suom. Dabo
<plavt. cist. 1.470> Ius iurandum. * * 
<plavt. cist. 1.471> At ego nunc <ab> illo mihi <caueo> iure iurando tuo; 
<plavt. cist. 1.472> Similest ius iurandum amantum quasi ius confusicium. 
<plavt. cist. 1.473> Nescias * 
<plavt. cist. 1.474>* nugas agis. 
<plavt. cist. 1.477_477> Supplicium dabo *
<plavt. cist. 1.478> Quo modo ego * 
<plavt. cist. 1.479>* Quia es nanctus nouam, 
<plavt. cist. 1.480> Quae * quaedam quasi tu nescias. 
<plavt. cist. 1.481>* Di deaeque illam perdant pariter! 
<plavt. cist. 1.482>* umquam, si hoc fallo. nil moror 
<plavt. cist. 1.483>* falsum fallis, eo * at fides. 
<plavt. cist. 1.484> Postremo, si mihi dedisses uerba, dis numquam dares. 
<plavt. cist. 1.485> Quin equidem illam ducam uxorem. Ducas, si * 
<plavt. cist. 1.486> Nunc hoc si tibi commodumst, quae * 
<plavt. cist. 1.487> Instruxi illi aurum atque uestem. * 
<plavt. cist. 1.488> Siquidem amabas, proin * illi instrui. 
<plavt. cist. 1.489> Sed sino. Iam hoc mihi responde quod <ego> te rogo <ocius>. 
<plavt. cist. 1.490> Instruxisti * 
<plavt. cist. 1.491> Tibi ita ut uoluisti * Quod uolo. 
<plavt. cist. 1.492> Eo facetu~s quia tibi aliast sponsa locuples Lemnia. 
<plavt. cist. 1.493> Habeas. Neque nos factione tanta quanta tu sumus 
<plavt. cist. 1.494> Neque opes nostrae tam sunt ualidae quam tuae; uerum tamen 
<plavt. cist. 1.495> Hau metuo ne ius iurandum nostrum quisquam culpitet: 
<plavt. cist. 1.496> Tu iam, si quid tibi dolebit, scies qua doleat gratia. 
<plavt. cist. 1.497> Di me perdant - Quodcumque optes, tibi uelim contingere. 
<plavt. cist. 1.498> Sei illam uxorem duxero umquam, mihi quam despondit pater! 
<plavt. cist. 1.499> Et me, si umquam tibi uxorem filiam dedero meam. 
<plavt. cist. 1.500> Patierin me peiierare? Pol te aliquanto facilius 
<plavt. cist. 1.501> Quam me meamque rem perire et ludificari filiam. 
<plavt. cist. 1.502> Abi, quaere ubi iuri iurando tuo sit satias supsidi: 
<plavt. cist. 1.503> Hic apud nos iam, Alcesimarche, confregisti tesseram. 
<plavt. cist. 1.504> Face semel periclum. Feci saepe, quod factum queror. 
<plavt. cist. 1.505> Redde mihi illam. Inter nouam rem uerbum usurpabo uetus: 
<plavt. cist. 1.506>"Quod dedi datum non uellem, quod relicuomst non dabo". 
<plavt. cist. 1.507> Non remissura es mihi illam? Pro me responsas tibi. 
<plavt. cist. 1.508> Non remittes? Scis iam dudum omnem meam sententiam. 
<plavt. cist. 1.509> Satin istuc tibi in corde certumst? Quin ne commentor quidem. 
<plavt. cist. 1.510>[Non edepol <ego> istaec tua dicta nunc in auris recipio. 
<plavt. cist. 1.511> Non? hem, quid agis igitur? Animum aduorte iam, ut quid agam scias.] 
<plavt. cist. 1.512> At ita me di deaeque, superi atque inferi et medioxumi, 
<plavt. cist. 1.513> Itaque me Iuno regina et Ioui~ supremi filia 
<plavt. cist. 1.514> Itaque me Saturnus eiius patruos - Ecastor pater. 
<plavt. cist. 1.515> Itaque me Ops opulenta, illius auia - Immo mater quidem. 
<plavt. cist. 1.516> Iuno filia et Saturnus patruos et summus Iuppiter 
<plavt. cist. 1.517> Tu me delenis, propter te haec pecco. Perge dicere. 
<plavt. cist. 1.518> Anne etiam quid consultura sis sciam? Perge eloqui. 
<plavt. cist. 1.519> Non remittam. Definitumst. Enim uero ita me Iuppiter 
<plavt. cist. 1.520> Itaque me Iuno itaque Ianus ita - quid dicam nescio. 
<plavt. cist. 1.521> Iam scio. Immo, mulier, audi, meam ut scias sententiam. 
<plavt. cist. 1.522> Di me omnes, magni minutique et etiam patellarii, 
<plavt. cist. 1.523> Faxint ne ego <dem uiuae> uiuos sauium Selenio, 
<plavt. cist. 1.524> Nisi ego teque tuamque filiam aeque hodie optruncauero, 
<plavt. cist. 1.525> Poste autem cum primo luci cras nisi ambo occidero, 
<plavt. cist. 1.526> Et equidem hercle nisi pedatu tertio omnis ecflixero, 
<plavt. cist. 1.527> Nisi tu illam remittis ad me. Dixi quae uolui. Vale. 
<plavt. cist. 1.528> Abiit intro iratus. Quid ego nunc agam? si redierit 
<plavt. cist. 1.529> Illa ad hunc, ibidem loci res erit: ubi odium occeperit, 
<plavt. cist. 1.530> Illam extrudet, tum hanc uxorem Lemniam ducet domum. 
<plavt. cist. 1.531> Sed tamen ibo et persequar: amans ne quid faciat, cauto opust. 
<plavt. cist. 1.532> Postremo, quando aequa lege pauperi cum diuite 
<plavt. cist. 1.533> Non licet, perdam operam potius quam carebo filia. 
<plavt. cist. 1.534> Sed quis hic est qui recta platea cursum huc contendit suom? 
<plavt. cist. 1.535> Et illud paueo et hoc formido, ita tota sum misera in metu. 
<plavt. cist. 1.536> Anum sectatus sum clamore per uias,
<plavt. cist. 1.537> Miserrumam habui. Vt illaec hodie quot modis 
<plavt. cist. 1.538> Moderatrix <linguae> fuit atque inmemorabilis! 
<plavt. cist. 1.539> Quot illi blanditias, quid illi promisi boni, 
<plavt. cist. 1.540> Quot admoeniui fabricas, quot fallacias 
<plavt. cist. 1.541> In quaestione! uix exsculpsi ut diceret, 
<plavt. cist. 1.542> Quia ei promisi dolium uini dare. 
<plavt. cist. 1.543> Audire uocem uisa sum ante aedis modo 
<plavt. cist. 1.544> Mei Lampadisci serui. Non surda es, era: 
<plavt. cist. 1.545> Recte audiuisti. Quid agis hic? quod gaudeas. 
<plavt. cist. 1.546> Quid id est? Hinc ex hisce aedibus paullo prius 
<plavt. cist. 1.547> Vidi exeuntem mulierem - Illam quae meam 
<plavt. cist. 1.548> Gnatam sustulerat? Rem tenes. Quid postea? 
<plavt. cist. 1.549> Dico ei quo pacto eam ab hippodromo uiderim 
<plavt. cist. 1.550> Erilem nostram filiam sustollere. 
<plavt. cist. 1.551> Extimuit tum illa. Iam horret corpus, cor salit. 
<plavt. cist. 1.552> Nam mihi ab hippodromo memini adferri paruolam 
<plavt. cist. 1.553> Puellam eamque me mihi supponere. 
<plavt. cist. 1.554> Age perge, quaeso. Animus audire expetit 
<plavt. cist. 1.555> Vt gesta res sit. Vtinam audire non queas. 
<plavt. cist. 1._>* * *
<plavt. cist. 1.556_556> Pergo illam onerare dictis: "illaec ted anus
<plavt. cist. 1.557> Fortunis ex secundis ad miseras uocat. 
<plavt. cist. 1.558> Nam illaec tibi nutrix est, ne matrem censeas. 
<plavt. cist. 1.559> Ego te redduco et uoco ad <summas> ditias, 
<plavt. cist. 1.560> Vbi tu locere in luculentam familiam, 
<plavt. cist. 1.561> Vnd~ tibi talenta magna uiginti pater 
<plavt. cist. 1.562> Det dotis; non enim hic ubi ex Tusco modo 
<plavt. cist. 1.563> Tute tibi indigne dotem quaeras corpore". 
<plavt. cist. 1.564> An, amabo, meretrix illa est quae illam sustulit? 
<plavt. cist. 1.565> Immo meretrix fuit; sed ut sit, de ea re eloquar. 
<plavt. cist. 1.566> Iam perducebam illam ad me suadela mea: 
<plavt. cist. 1.567> Anus ei amplexa est genua plorans, opsecrans 
<plavt. cist. 1.568> Ne deserat se: eam suam esse filiam, 
<plavt. cist. 1.569> Seque eam peperisse sancte adiurabat mihi. 
<plavt. cist. 1.570>"Istanc quam quaeris" inquit "ego amicae meae 
<plavt. cist. 1.571> Dedi, quae educaret eam pro filiola sua; 
<plavt. cist. 1.572> Et uiuit" inquit. "Vbi ea est?" inquam extempulo. 
<plavt. cist. 1.573> Seruate di med, opsecro! At me perditis. 
<plavt. cist. 1.574> Quoi illam dedisset exquisisse oportuit. 
<plavt. cist. 1.575> Quaesiui, et dixit meretrici Melaenidi. 
<plavt. cist. 1.576> Meum elocutust nomen, interii <oppido>! 
<plavt. cist. 1.577> Vbi elocuta est, ego continuo interrogo; 
<plavt. cist. 1.578>"Vbi habitat?" inquam "duce ac demonstra mihi". 
<plavt. cist. 1.579> Auecta est" inquit "peregre hinc habitatum". Obsipat 
<plavt. cist. 1.580> Aquolam. Quo auecta est, eo sequemur. Sicine 
<plavt. cist. 1.581> Agi~ nugas? periisti hercle, <ni> * * 
<plavt. cist. 1.582>* * * <non hercle> hoc longe destiti 
<plavt. cist. 1.583> Instare usque adeo donec se adiurat anus 
<plavt. cist. 1.584> Iam mihi monstrare. At non missam oportuit. 
<plavt. cist. 1.585> Seruatur. Sed illaec se quandam aibat mulierem 
<plavt. cist. 1.586> Suam beneuolentem conuenire etiam prius, 
<plavt. cist. 1.587> Commune quacum id esset sibi negotium. 
<plavt. cist. 1.588> Et scio uenturam. Me indicabit, et suas 
<plavt. cist. 1.590_590> Ad meas miserias +alias faciem consciam+.
<plavt. cist. 1.591> Quid nunc uis facere me? Intro abi atque animo bono es. 
<plavt. cist. 1.592> Vir tuo~ si ueniet, iube domi opperirier, 
<plavt. cist. 1.593> Ne in quaestione mihi sit, si quid eum uelim. 
<plavt. cist. 1.594> Ego ad anum recurro rusum. Lampadio, opsecro, 
<plavt. cist. 1.595> Cura. Perfectum ego hoc dabo negotium. 
<plavt. cist. 1.596> Deos teque spero. - Eosdem ego - uti abeas domum. 
<plavt. cist. 1.597> Adulescens, asta atque audi. Men, mulier, uocas? 
<plavt. cist. 1.598> Te. Quid negoti est? nam occupatus sum ampliter. 
<plavt. cist. 1.599> Quis istic habitat? Demipho dominus meus. 
<plavt. cist. 1.600> Nempe istic est qui Alcesimarcho filiam 
<plavt. cist. 1.601> Suam despondit in diuitias maxumas? 
<plavt. cist. 1.602> Is ipsust. Eho tu, quam uos igitur filiam 
<plavt. cist. 1.603> Nunc quaeritatis alteram? ego deicam tibi: 
<plavt. cist. 1.604> Non ex uxore natam, uxoris filiam. 
<plavt. cist. 1.605> Quid istuc est uerbi? Ex priore muliere 
<plavt. cist. 1.606> Nata, inquam, meo ero est filia. Certe modo 
<plavt. cist. 1.607> Huius, quae locuta est, quaerere aibas filiam. 
<plavt. cist. 1.608> Huius ergo quaero. Quo modo igitur, opsecro, 
<plavt. cist. 1.609> Haec est prior quae nupta nunc est? Conteris 
<plavt. cist. 1.610> Tu tua me oratione, mulier, quisquis es. 
<plavt. cist. 1.611> Medioxumam quam duxit uxorem, ex ea 
<plavt. cist. 1.612> Nata est haec uirgo Alcesimarcho quae datur. 
<plavt. cist. 1.613> Ea uxor diem obiit. Iam scis? Teneo istuc satis. 
<plavt. cist. 1.614> Sed ego illud quaero confragosum, quo modo 
<plavt. cist. 1.615> Prior posterior sit et posterior sit prior? 
<plavt. cist. 1.616> Prius hanc compressit quam uxorem duxit domum, 
<plavt. cist. 1.617> Priu~ grauida facta est priu~que peperit filiam; 
<plavt. cist. 1.618> Eam postquam peperit, iussit paruam proici: 
<plavt. cist. 1.619> Ego eam proieci. Alia mulier sustulit. 
<plavt. cist. 1.620> Ego inspectaui. Erus hanc duxit postibi. 
<plavt. cist. 1.621> Eam nunc puellam filiam eiius quaerimus. 
<plavt. cist. 1.622> Quid nunc supina susum caelum conspicis? 
<plavt. cist. 1.623> I nunciam istuc quo properabas, nil moror. 
<plavt. cist. 1.624> Nunc intellexi. Dis hercle habeo gratiam, 
<plavt. cist. 1.625> Nam ni intellexes, numquam, credo, amitteres. 
<plavt. cist. 1.626> Nunc mihi bonae necessust esse ingratiis, 
<plavt. cist. 1.627> Quamquam esse nolo. Rem palam esse intellego: 
<plavt. cist. 1.628> Nunc egomet potius hanc inibo gratiam 
<plavt. cist. 1.629> Ab illis quam illaec me indicet. Ibo domum, 
<plavt. cist. 1.630> Atque ad parentes redducam Selenium. 
<plavt. cist. 1.631> Rem elocuta sum tibi omnem; sequeren, mea Selenium,
<plavt. cist. 1.632> Vt eorum quoiam esse oportet te sis potius quam mea? 
<plavt. cist. 1.633> Quamquam inuita te carebo, animum ego inducam tamen 
<plavt. cist. 1.634> Vt illud <quod minu~ meam> quam tuam in rem bene conducat consulam. 
<plavt. cist. 1.635> Nam hic crepundia insunt, quibu~cum te illa olim ad me detulit, 
<plavt. cist. 1.636> Quae mihi dedit, parentes te ut cognoscant facilius. 
<plavt. cist. 1.637> Accipe hanc cistellam, Halisca. Agedum pulta illas fores. 
<plavt. cist. 1.638> Dic me orare ut aliquis intus prodeat propere ocius. 
<plavt. cist. 1.640_640> Recipe me ad te, Mors, amicum et beniuolum. Mater mea,
<plavt. cist. 1.641> Periimus miserae. Vtrum hac me feriam an ab laeua latus? 
<plavt. cist. 1.642> Quid tibi est? Alcesimarchum non uides? ferrum tenet. 
<plavt. cist. 1.643> Ecquid agis? remorare. Lumen linque. Amabo, accurrite, 
<plavt. cist. 1.644> Ne se interemat. O Salute mea salus salubrior, 
<plavt. cist. 1.645> Tu nunc, si ego uolo seu nolo, sola me ut uiuam facis. 
<plavt. cist. 1.646> Hau uoluisti istuc seuerum facere. Nil mecum tibi, 
<plavt. cist. 1.647> Mortuos tibi sum: hanc ut habeo certum est non amittere; 
<plavt. cist. 1.648> Nam hercle iam ad me adglutinandam totam decretum est dare. 
<plavt. cist. 1.649> Vbi estis, serui? occludite aedis pessulis, repagulis. 
<plavt. cist. 1.650> Ibo, hanc ego tetulero intra limen. - Abiit, apstulit 
<plavt. cist. 1.651> Mulierem. Ibo, persequar iam illum intro, ut haec ex me sciat 
<plavt. cist. 1.652> Eadem, sei possum tranquillum facere ex irato mihi. 
<plavt. cist. 1.653> Nullam ego me uidisse credo magis anum excruciabilem 
<plavt. cist. 1.654> Quam illaec est: quae dudum fassast mihi, quaene infitias eat? 
<plavt. cist. 1.655> Sed eccam eram uideo. Sed quid hoc est, haec quod cistella hic iacet 
<plavt. cist. 1.656> Cum crepundiis? nec quemquam conspicor alium in uia. 
<plavt. cist. 1.657> Faciundum est puerile officium: conquiniscam ad cistulam. 
<plavt. cist. 1.658> Quid agis, Lampadio? Haec cistellam numnam hinc ab nobis domo est? 
<plavt. cist. 1.659> Nam hinc ab ostio iacentem sustuli. Quid nuntias 
<plavt. cist. 1.660> Super anu? Scelestiorem in terra nullam esse alteram; 
<plavt. cist. 1.661> Omnia infitiare iam, quae dudum confessa est mihi. 
<plavt. cist. 1.662> Nam hercle ego quam illam anum inridere me ut sinam, satiust mihi 
<plavt. cist. 1.663> Quouis exitio interire. Di, opsecro uostram fidem 
<plavt. cist. 1.664> Quid deos opsecras? Seruate nos. Quid est? Crepundia 
<plavt. cist. 1.665> Haec sunt, quibu~cum tu extulisti nostram filiolam ad necem. 
<plavt. cist. 1.666> Sanane es? Haec sunt profecto. Pergin? Haec sunt. Si mihi 
<plavt. cist. 1.667> Alia mulier istoc pacto dicat, dicam esse ebriam. 
<plavt. cist. 1.668> Non ecastor falsa memoro. Nam, opsecro, unde haec gentium? 
<plavt. cist. 1.669> Aut quis deus obiecit hanc ante ostium nostrum, quasi 
<plavt. cist. 1.670> Dedita opera, in tempore ipso? Spes mihi sancta subueni. 
<plavt. cist. 1.671> Nisi quid mi opi~ di dant, disperii, neque unde auxilium expetam habeo.
<plavt. cist. 1.672> Itaque petulantia mea me animi miseram habet.
<plavt. cist. 1.673> Quae in tergum meum ne ueniant male formido, 
<plavt. cist. 1.674> Si era mea sciat tam socordem esse quam sum. 
<plavt. cist. 1.675> Quamne in manibus tenui atque accepi hic ante aedis 
<plavt. cist. 1.676> Cistellam, ubi ea sit nescio, nisi ut opinor 
<plavt. cist. 1.677> Loca haec circiter mi excidit. 
<plavt. cist. 1.678> Mei homines, mei spectatores, facite indicium, si quis uidit,
<plavt. cist. 1.679> Quis eam apstulerit quisue sustulerit et utrum hac an illac iter institerit. 
<plavt. cist. 1.680> Non sum scitior quae hos rogem aut quae fatigem,
<plavt. cist. 1.681> Qui semper malo muliebri sunt lubentes. 
<plavt. cist. 1.682> Nunc uestigia hic si qua sunt noscitabo. 
<plavt. cist. 1.683> Nam si nemo hac praeteriit, postquam intro abiui, 
<plavt. cist. 1.684> Cistella hic iaceret. Quid hic? perii, opinor, 
<plavt. cist. 1.685> Actum est, ilicet me infelicem et scelestam! 
<plavt. cist. 1.686> Nulla est, neque ego sum usquam. Perdita perdidit me. 
<plavt. cist. 1.687> Sed pergam ut coepi tamen, quaeritabo. 
<plavt. cist. 1.688> Nam et intus paueo et foris formido,
<plavt. cist. 1.688a_688a> Ita nunc utrubique metus me agitat,
<plavt. cist. 1.689> Ita sunt homines misere miseri. 
<plavt. cist. 1.690> Ille nunc laetus est, quisquis est, qui illa habet,
<plavt. cist. 1.691> Quae neque illa illi quicquam usui et mihi esse potest: 
<plavt. cist. 1.692> Sed memet moror quom hoc ago setius. 
<plavt. cist. 1.693> Halisca, hoc age, ad terram aspice et despice, 
<plavt. cist. 1.694> Oculis inuestiges, astute augura. 
<plavt. cist. 1.695> Era. Hem! Est - Quid est? Haec est. Quis? Quoi haec excidit cistella. 
<plavt. cist. 1.696> Certe eccam; locum signat, ubi ea excidit: apparet. 
<plavt. cist. 1.697> Sed is hac iit, hac socci uideo
<plavt. cist. 1.698> Vestigium in puluere, persequar hac. 
<plavt. cist. 1.699> In hoc iam loco cum altero constitit. Hic 
<plavt. cist. 1.699a_699a> Meis turba oculis modo se obiecit:
<plavt. cist. 1.700> Neque prosum iit hac: hic stetit, hinc il- 
<plavt. cist. 1.700a_700a> Lo exiit. Hic concilium fuit.
<plavt. cist. 1.701> Ad duos attinet, liquidumst. Attat! 
<plavt. cist. 1.701a_701a> Singulum uestigium uideo.
<plavt. cist. 1.702> Sed is hac abiit. Contemplabo. Hinc huc iit, hinc nusquam abiit. 
<plavt. cist. 1.703> Actam rem ago quod periit, periit: meum corium <cum> cistella. 
<plavt. cist. 1.704> Redeo intro. Mulier, <mane,> mane. Sunt qui uolunt te conuentam.
<plavt. cist. 1.705> Quis me reuocat? Bona femina et malu~ masculus uolunt te 
<plavt. cist. 1.706><Bona femina et malu~ masculus uolunt me.> Postremo ille 
<plavt. cist. 1.707> Plus qui uocat scit quod uelit quam ego quae uocor. Reuortor. 
<plavt. cist. 1.708> Ecquem uidisti quaerere hic, amabo, in hac regione 
<plavt. cist. 1.709> Cistellam cum crepundiis, quam ego hic amisi misera? 
<plavt. cist. 1.710> Nam dudum ut accucurrimus ad Alcesimarchum, ne se 
<plavt. cist. 1.711> Vita interemeret, tum * * * more excidisse. 
<plavt. cist. 1.712> Cistellam haec mulier perdidit. Taceamus, era parumper. 
<plavt. cist. 1.713> Disperii misera! quid ego erae dicam? quae me opere tanto 
<plavt. cist. 1.714> Seruare iussit, qui suos Selenium parentes 
<plavt. cist. 1.715> Facilius posset noscere, quae erae supposita est parua, 
<plavt. cist. 1.716> Quam quaedam meretrix ei dedit. Nostram haec rem fabulatur, 
<plavt. cist. 1.717> Hanc scire oportet filia tua ubi sit, signa ut dicit. 
<plavt. cist. 1.718> Nunc eam uolt suae matri et patri, quibu~ nata est, reddere ultro. 
<plavt. cist. 1.719> Mi homo, opsecro, alias res geris, ego tibi meas res mando. 
<plavt. cist. 1.720> Istuc ago, atque istic mihi cibus est, quod fabulare, 
<plavt. cist. 1.721> Sed inter rem agendam istam erae huic respondi quod rogabat. 
<plavt. cist. 1.722> Nunc ad te redeo: si quid est opu~, dice et impera tu. 
<plavt. cist. 1.723> Quid quaeritabas? Mi homo et mea mulier, uos saluto. 
<plavt. cist. 1.724> Et nos te. Sed quid quaeritas? uestigium hic requiro, 
<plavt. cist. 1.725> Qua aufugit quaedam * -aestio. Quid id? quidnam est? 
<plavt. cist. 1.726> Alienum concinnat malum et maerorem familiarem. 
<plavt. cist. 1.727> Mala mers, era, haec et callida est. Ecastor ita uidetur. 
<plavt. cist. 1.728> Imitatur nequam bestiam et damnificam. Quemnam, amabo? 
<plavt. cist. 1.729> Inuoluolum, quae in pampini folio intorta implicat se: 
<plavt. cist. 1.730> Itidem haec exorditur sibi intortam orationem. 
<plavt. cist. 1.731> Quid quaeritas? Cistellula hinc mi, adulescens, euolauit. 
<plavt. cist. 1.732> In caueam latam oportuit. Non edepol praeda magna. 
<plavt. cist. 1.733> Mirum quin grex uenalium in cistella infuerit una. 
<plavt. cist. 1.734> Sine dicat. Si dicat quidem. Age loquere quid ibi infuerit. 
<plavt. cist. 1.735> Crepundia una. Est quidam homo qui illam ait se scire ubi sit. 
<plavt. cist. 1.736> At pol ille a quadam muliere, si eam monstret, gratiam ineat. 
<plavt. cist. 1.737> At sibi ille quidam uolt dari mercedem. At pol illa quaedam, 
<plavt. cist. 1.738> Quae illam cistellam perdidit, quoidam negat esse quod det. 
<plavt. cist. 1.739> At enim ille quidam operam bonam magis expetit quam argentum. 
<plavt. cist. 1.740> At pol illi quoidam mulieri nulla opera gratuita est. 
<plavt. cist. 1.741> Commodo loquela tua tibi nunc prodes. Confitemur 
<plavt. cist. 1.742> Cistellam habere. At uos Salus seruassit! ubi ea nunc est? 
<plavt. cist. 1.743> Saluam eccam. Sed ego rem meam magnam confabulari 
<plavt. cist. 1.744> Tecum uolo: sociam te mihi adopto ad meam salutem. 
<plavt. cist. 1.745> Quid istuc negoti est? aut quis es? Ego sum illius mater, 
<plavt. cist. 1.746> Quae haec gestitauit. Hicine tu ergo habitas? Hariolare. 
<plavt. cist. 1.747> Sed quaeso, ambages, mulier, mitte atque hoc age. 
<plavt. cist. 1.748> Eloquere, unde haec sunt tibi, cito, crepundia. 
<plavt. cist. 1.749> Mea haec erilis gestitauit filia. 
<plavt. cist. 1.750> Mentiris, nam mea gestitauit, non tua. 
<plavt. cist. 1.751> Ne obloquere. Taceo. Mulier, perge dicere. 
<plavt. cist. 1.752> Vbi ea est quae gestitauit? hic in proxumo. 
<plavt. cist. 1.753> Istic quidem edepol mei uiri habitat gener. 
<plavt. cist. 1.754> Ne obloquere rusus. Perge porro dicere. 
<plavt. cist. 1.755> Quot annos nata dicitur? Septemdecim. 
<plavt. cist. 1.756> Mea est. East: ut numerus annorum attulit. 
<plavt. cist. 1.757> Quid? quaesti partem dimidiam quaero meam. 
<plavt. cist. 1.758> At pol ego, quoniam tres sunt, quaero tertiam. 
<plavt. cist. 1.759> Quod quaeritabam, filiam inueni meam. 
<plavt. cist. 1.760> Aequom est <reponi> per fidem quod creditum est, 
<plavt. cist. 1.761> Ne bene merenti sit malo benignitas. 
<plavt. cist. 1.762> Nostra haec alumna est, tua profecto filia: 
<plavt. cist. 1.763> Et redditura est tuam tibi, et ea gratia 
<plavt. cist. 1.764> Domo profecta est. Ceterum ex ipsa, opsecro, 
<plavt. cist. 1.765> Exquaeritote. Ego serua sum. Aequom postulas. 
<plavt. cist. 1.766> Illius ego istanc esse malo gratiam. 
<plavt. cist. 1.767> Sed istanc cistellam te opsecro ut reddas mihi. 
<plavt. cist. 1.768> Quid fit, Lampadio? Quod tuom est teneas tuom. 
<plavt. cist. 1.769> At me huius miseret. Sic faciundum censeo: 
<plavt. cist. 1.770> Da isti cistellam et intro abi cum istac semul. 
<plavt. cist. 1.771> Tibi auscultabo. Tene tu cistellam tibi, 
<plavt. cist. 1.772> Abeamus intro. Sed quid <est> nomen tuae 
<plavt. cist. 1.773> Dominae? Melaenis. I prae, iam ego te sequar. 
<plavt. cist. 1.774> Quid hoc negoti est, quod omnes homines fabulantur per uias
<plavt. cist. 1.775> Mihi esse filiam inuentam? et Lampadionem med in foro 
<plavt. cist. 1.776> Quaesiuisse aiunt. Ere, unde is? Ex senatu. gaudeo 
<plavt. cist. 1.777> Tibi mea opera liberorum esse amplius. Enim non placet. 
<plavt. cist. 1.778> Nil moror aliena mi opera fieri pluris liberos. 
<plavt. cist. 1.779> Sed quid istuc est? Propera ire intro huc ad adfinem tuom, 
<plavt. cist. 1.780> Filiam tuam iam cognosces intus. Ibidem uxor tua est. 
<plavt. cist. 1.781> Abi cito. Praeuorti hoc certumst rebus aliis omnibus. - 
<plavt. cist. 1.782> Ne exspectetis, spectatores, dum illi huc ad uos exeant: 
<plavt. cist. 1.783> Nemo exibit, omnes intus conficient negotium. 
<plavt. cist. 1.784> Vbi id erit factum, ornamenta ponent; postidea loci 
<plavt. cist. 1.785> Qui deliquit uapulabit, qui non deliquit bibet. 
<plavt. cist. 1.786> Nunc quod ad uos, spectatores, relicuom relinquitur, 
<plavt. cist. 1.787> More maiorum date plausum postrema in comoedia. 
