<avson. epitaph. 1.1> Rex regum Atrides, fraternae coniugis ultor,
<avson. epitaph. 1.2> Oppetii manibus coniugis ipse meae.
<avson. epitaph. 1.3> Quid prodest Helenes raptum punisse dolentem,
<avson. epitaph. 1.4> Vindicem adulterii cum Clytemestra necet?
<avson. epitaph. 2.1> Felix o Menelae, deum cui debita sedes
<avson. epitaph. 2.2> Decretumque piis manibus Elysium,
<avson. epitaph. 2.3> Tyndareo dilecte gener, dilecte Tonanti,
<avson. epitaph. 2.4> Coniugii uindex, ultor adulterii,
<avson. epitaph. 2.5> Aeterno pollens aeuo aeternaque iuuenta,
<avson. epitaph. 2.6> Nec leti passus tempora nec senii.
<avson. epitaph. 3.1> Aiacis tumulo pariter tegor obruta Virtus,
<avson. epitaph. 3.2> Illacrimans bustis funeris ipsa mei,
<avson. epitaph. 3.3> Incomptas lacerata comas, quod prauus Atrides
<avson. epitaph. 3.4> Cedere me instructis compulit insidiis.
<avson. epitaph. 3.5> Iam dabo purpureum claro de sanguine florem,
<avson. epitaph. 3.6> Testantem gemitu crimina iudicii.
<avson. epitaph. 4.1> Non una Aeaciden tellus habet: ossa teguntur
<avson. epitaph. 4.2> Litore Sigeo, crinem Larissa cremauit.
<avson. epitaph. 4.3> Pars tumulis ... et classe ...,
<avson. epitaph. 4.4> Orbe sed in toto ...
<avson. epitaph. 5.1> Conditur hoc tumulo Laerta natus Vlixes:
<avson. epitaph. 5.2> Perlege Odyssian omnia nosse uolens.
<avson. epitaph. 6.1> Conditur hic genitore bono melior Diomedes,
<avson. epitaph. 6.2> Crimen ob uxoris pulsus dotalibus Argis
<avson. epitaph. 6.3> Argyripam clarosque uiris qui condidit Arpos,
<avson. epitaph. 6.4> Clarior urbe noua patriae quam sede uetusta.
<avson. epitaph. 7.1> Consiliis belloque bonus, quae copula rara est,
<avson. epitaph. 7.2> Carus et Atridis, carus et Aeacidis,
<avson. epitaph. 7.3> Praemia uirtutis simul et pietatis adeptus,
<avson. epitaph. 7.4> Seruato Antilochus Nestore patre obii.
<avson. epitaph. 7.5> Non hic ordo fuit; sed iustius ille superstes,
<avson. epitaph. 7.6> Troia capi sine quo perfida non poterat.
<avson. epitaph. 8.1> Hoc tegor in tumulo, quarti iam prodigus aeui,
<avson. epitaph. 8.2> Nestor, consilio clarus et eloquio;
<avson. epitaph. 8.3> Obiecit sese cuius pro morte peremptus
<avson. epitaph. 8.4> Filius et nati uulnere uiuo pater.
<avson. epitaph. 8.5> Eheu cur fatis disponere sic placet aeuum,
<avson. epitaph. 8.6> Tam longum ut nobis, tam breue ut Antilocho?
<avson. epitaph. 9.1> Orbe tegor medio, maior uirtute paterna,
<avson. epitaph. 9.2> Quod puer et regis Pyrrhus opima tuli,
<avson. epitaph. 9.3> Impius ante aras quem fraude peremit Orestes
<avson. epitaph. 9.4>(Quid mirum?) caesa iam genetrice furens.
<avson. epitaph. 10.1> Nec me non dignum titulo Pleuronia credit,
<avson. epitaph. 10.2> Cui communis erat cum Diomede domus
<avson. epitaph. 10.3> Et Sthenelo, Euryalum; nam tertius hoc ego regnum
<avson. epitaph. 10.4> Possedi, de quo nunc satis est tumulus.
<avson. epitaph. 11.1> Gunea pontus habet, tumulus sine corpore nomen;
<avson. epitaph. 11.2> Fama homines inter, caelum animus repetit.
<avson. epitaph. 11.3> Cuncta elementa duci tanto commune sepulchrum.
<avson. epitaph. 11.4> Quae? caelum et tellus et mare et ora uirum.
<avson. epitaph. 12.1> Fatale ascriptum nomen mihi Protesilao.
<avson. epitaph. 12.2> Nam primus Danaum bello obii Phrygio,
<avson. epitaph. 12.3> Audaci ingressus Sigeia litora saltu,
<avson. epitaph. 12.4> Captus pellacis Laertiadae(==LA.ERTIADA.E) insidiis;
<avson. epitaph. 12.5> Qui ne Troianae premeret pede litora terrae
<avson. epitaph. 12.6> Ipse super proprium desiluit clipeum.
<avson. epitaph. 12.7> Quid queror? hoc letum iam tum mea fata canebant,
<avson. epitaph. 12.8> Tale mihi nomen cum pater imposuit.
<avson. epitaph. 13.1> Proditus ad poenam sceleratae fraude Lacaenae
<avson. epitaph. 13.2> Et deformato corpore Deiphobus
<avson. epitaph. 13.3> Non habeo tumulum, nisi quem mihi uoce uocantis
<avson. epitaph. 13.4> Et pius Aeneas et Maro composuit.
<avson. epitaph. 14.1> Hectoris hic tumulus, cum quo sua Troia sepulta est:
<avson. epitaph. 14.2> Conduntur pariter, qui periere simul.
<avson. epitaph. 15.1> Flos Asiae tantaque unus de gente superstes,
<avson. epitaph. 15.2> Paruulus, Argiuis sed iam de patre timendus,
<avson. epitaph. 15.3> Hic iaceo Astyanax, Scaeis deiectus ab altis.
<avson. epitaph. 15.4> Pro dolor! Iliaci, Neptunia moenia, muri
<avson. epitaph. 15.5> Viderunt aliquid crudelius Hectore tracto.
<avson. epitaph. 16.1> Sarpedon Lycius, genitus Ioue, numine patris
<avson. epitaph. 16.2> Sperabam caelum, sed tegor hoc tumulo,
<avson. epitaph. 16.3> Sanguineis fletus lacrimis. pro ferrea fata!
<avson. epitaph. 16.4> Et patitur luctum qui prohibere potest.
<avson. epitaph. 17.1> Nastes Amphimachusque, Nomionis inclita proles,
<avson. epitaph. 17.2> Ductores quondam, puluis et umbra sumus.
<avson. epitaph. 18.1> Hectore prostrato nec dis nec uiribus aequis
<avson. epitaph. 18.2> Congressus <saeu> o Troilus Aeacidae,
<avson. epitaph. 18.3> Raptatus bigis fratris coniungor honori,
<avson. epitaph. 18.4> Cuius ob exemplum nec mihi poena grauis.
<avson. epitaph. 19.1> Cede procul myrtumque istam fuge, nescius hospes;
<avson. epitaph. 19.2> Telorum seges est sanguine adulta meo.
<avson. epitaph. 19.3> Confixus iaculis et ab ipsa caede sepultus
<avson. epitaph. 19.4> Condor in hoc tumulo bis Polydorus ego.
<avson. epitaph. 19.5> Scit pius Aeneas et tu, rex impie, quod me
<avson. epitaph. 19.6> Thracia poena premit, Troia cura tegit.
<avson. epitaph. 20.1> Euphemum Ciconum ductorem Troia tellus
<avson. epitaph. 20.2> Condidit hastati Martis ad effigiem.
<avson. epitaph. 20.3> Nec satis est titulum saxo incidisse sepulchri;
<avson. epitaph. 20.4> Insuper et frontem mole onerant statuae.
<avson. epitaph. 20.5> Ocius ista ruunt, quae sic cumulata locantur;
<avson. epitaph. 20.6> Maior ubi est cultus, magna ruina subest.
<avson. epitaph. 21.1> Hippothoum Pyleumque tenet gremio infima tellus;
<avson. epitaph. 21.2> Caulibus et maluis terga superna uirent,
<avson. epitaph. 21.3> Nec uexat cineres horti cultura quietos,
<avson. epitaph. 21.4> Dum parcente manu molle holus excolitur.
<avson. epitaph. 22.1> Ennomus hic Chromiusque iacent, quis Mysia regnum,
<avson. epitaph. 22.2> Quis pater Alcinous Oceanusque atauus.
<avson. epitaph. 22.3> Nobilitas quid tanta iuuat? quo clarius istis
<avson. epitaph. 22.4> Est genus, hoc mortis condicio grauior.
<avson. epitaph. 23.1> Hic Priami non est tumulus nec condor in ista
<avson. epitaph. 23.2> Sede; caput Danai deripuere meum.
<avson. epitaph. 23.3> Ast ego cum lacerum sine nomine funus haberem,
<avson. epitaph. 23.4> Confugi ad cineres Hectoreos genitor.
<avson. epitaph. 23.5> Illic et natos Troiamque Asiamque sepultam
<avson. epitaph. 23.6> Inueni et nostrum quicquid ubique iacet.
<avson. epitaph. 24.1> Qui tumulum Priami quaerit, legat Hectoris ante;
<avson. epitaph. 24.2> Ille meus, nato quem prius ipse dedi.
<avson. epitaph. 24.3> Hectoris et patris simul est commune sepulchrum,
<avson. epitaph. 24.4> Amborum quoniam iuncta ruina fuit.
<avson. epitaph. 25.1> Quae regina fui, quae claro nata Dymante,
<avson. epitaph. 25.2> Quae Priami coniunx, Hectora quae genui,
<avson. epitaph. 25.3> Hic Hecuba iniectis perii super obruta saxis,
<avson. epitaph. 25.4> Sed rabie linguae me tamen ulta prius.
<avson. epitaph. 25.5> Fidite ne regnis et prole et stirpe parentum,
<avson. epitaph. 25.6> Quicumque hoc nostrum SH=MA KUNO\V legitis.
<avson. epitaph. 26.1> Troas Achilleo coniuncta Polyxena busto
<avson. epitaph. 26.2> Malueram nullo caespite functa tegi.
<avson. epitaph. 26.3> Non bene discordes tumulos miscetis, Achiui:
<avson. epitaph. 26.4> Hoc uiolare magis quam sepelire fuit.
