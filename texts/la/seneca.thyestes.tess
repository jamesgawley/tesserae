<sen. thy. .1> Quis inferorum sede ab infausta extrahit
<sen. thy. .2> Auido fugaces ore captantem cibos?
<sen. thy. .3> Quis male deorum Tantalo uisas domos
<sen. thy. .4> Ostendit iterum? peius inuentum est siti
<sen. thy. .5_5> Arente in undis aliquid et peius fame
<sen. thy. .6> Hiante semper? Sisyphi numquid lapis
<sen. thy. .7> Gestandus umeris lubricus nostris uenit
<sen. thy. .8> Aut membra celeri differens cursu rota,
<sen. thy. .9> Aut poena Tityi qui specu uasto patens
<sen. thy. .10_10> Vulneribus atras pascit effossis aues
<sen. thy. .11> Et nocte reparans quidquid amisit die
<sen. thy. .12> Plenum recenti pabulum monstro iacet?
<sen. thy. .13> In quod malum transcribor? o quisquis noua
<sen. thy. .14> Supplicia functis durus umbrarum arbiter
<sen. thy. .15_15> Disponis, addi si quid ad poenas potest
<sen. thy. .16> Quod ipse custos carceris diri horreat,
<sen. thy. .17> Quod maestus Acheron paueat, ad cuius metum
<sen. thy. .18> Nos quoque tremamus, quaere: iam nostra subit
<sen. thy. .19> E stirpe turba quae suum uincat genus
<sen. thy. .20_20> Ac me innocentem faciat et inausa audeat.
<sen. thy. .21> Regione quidquid impia cessat loci
<sen. thy. .22> Complebo - numquam stante Pelopea domo
<sen. thy. .23> Minos uacabit.
<sen. thy. .23bis_23bis> Perge, detestabilis
<sen. thy. .24> Vmbra, et penates impios furiis age.
<sen. thy. .25_25> Certetur omni scelere et alterna uice
<sen. thy. .26> Stringatur ensis; nec sit irarum modus
<sen. thy. .27> Pudorue, mentes caecus instiget furor,
<sen. thy. .28> Rabies parentum duret et longum nefas
<sen. thy. .29> Eat in nepotes; nec uacet cuiquam uetus
<sen. thy. .30_30> Odisse crimen: semper oriatur nouum,
<sen. thy. .31> Nec unum in uno, dumque punitur scelus,
<sen. thy. .32> Crescat. superbis fratribus regna excidant
<sen. thy. .33> Repetantque profugos; dubia uiolentae domus
<sen. thy. .34> Fortuna reges inter incertos labet:
<sen. thy. .35_35> Miser ex potente fiat, ex misero potens,
<sen. thy. .36> Fluctuque regnum casus assiduo ferat.
<sen. thy. .37> Ob scelera pulsi, cum dabit patriam deus
<sen. thy. .38> In scelera redeant, sintque tam inuisi omnibus
<sen. thy. .39> Quam sibi; nihil sit ira quod uetitum putet:
<sen. thy. .40_40> Fratrem expauescat frater et gnatum parens
<sen. thy. .41> Gnatusque patrem, liberi pereant male,
<sen. thy. .42> Peius tamen nascantur; immineat uiro
<sen. thy. .43> Infesta coniunx, bella trans pontum uehant,
<sen. thy. .44> Effusus omnis irriget terras cruor,
<sen. thy. .45_45> Supraque magnos gentium exultet duces
<sen. thy. .46> Libido uictrix: impia stuprum in domo
<sen. thy. .47> Leuissimum sit fratris; et fas et fides
<sen. thy. .48> Iusque omne pereat. non sit a uestris malis
<sen. thy. .49> Immune caelum - cur micant stellae polo
<sen. thy. .50_50> Flammaeque seruant debitum mundo decus?
<sen. thy. .51> Nox alta fiat, excidat caelo dies.
<sen. thy. .52> Misce penates, odia caedes funera
<sen. thy. .53> Accerse et imple Tantalo totam domum.
<sen. thy. .54> Ornetur altum columen et lauro fores
<sen. thy. .55_55> Laetae uirescant, dignus aduentu tuo
<sen. thy. .56> Splendescat ignis - Thracium fiat nefas
<sen. thy. .57> Maiore numero. dextra cur patrui uacat?
<sen. thy. .58> Nondum Thyestes liberos deflet suos?
<sen. thy. .59> Et quando tollet? ignibus iam subditis
<sen. thy. .60_60> Spument aena, membra per partes eant
<sen. thy. .61> Discerpta, patrios polluat sanguis focos,
<sen. thy. .62> Epulae instruantur - non noui sceleris tibi
<sen. thy. .63> Conuiua uenies. liberum dedimus diem
<sen. thy. .64> Tuamque ad istas soluimus mensas famem:
<sen. thy. .65_65> Ieiunia exple, mixtus in Bacchum cruor
<sen. thy. .66> Spectante te potetur; inueni dapes
<sen. thy. .67> Quas ipse fugeres - siste, quo praeceps ruis?
<sen. thy. .68> Ad stagna et amnes et recedentes aquas
<sen. thy. .69> Labrisque ab ipsis arboris plenae fugas.
<sen. thy. .70_70> Abire in atrum carceris liceat mei
<sen. thy. .71> Cubile, liceat, si parum uideor miser,
<sen. thy. .72> Mutare ripas: alueo medius tuo,
<sen. thy. .73> Phlegethon, relinquar igneo cinctus freto.
<sen. thy. .74> Quicumque poenas lege fatorum datas
<sen. thy. .75_75> Pati iuberis, quisquis exeso iaces
<sen. thy. .76> Pauidus sub antro iamque uenturi times
<sen. thy. .77> Montis ruinam, quisquis auidorum feros
<sen. thy. .78> Rictus leonum et dira Furiarum agmina
<sen. thy. .79> Implicitus horres, quisquis immissas faces
<sen. thy. .80_80> Semiustus abigis, Tantali uocem excipe
<sen. thy. .81> Properantis ad uos: credite experto mihi,
<sen. thy. .82> Amate poenas. quando continget mihi
<sen. thy. .83> Effugere superos? Ante perturba domum
<sen. thy. .84> Inferque tecum proelia et ferri malum
<sen. thy. .85_85> Regibus amorem, concute insano ferum
<sen. thy. .86> Pectus tumultu.
<sen. thy. .86_> Me pati poenas decet,
<sen. thy. .87> Non esse poenam. mittor ut dirus uapor
<sen. thy. .88> Tellure rupta uel grauem populis luem
<sen. thy. .89> Sparsura pestis? ducam in horrendum nefas
<sen. thy. .90_90> Auus nepotes? magne diuorum parens
<sen. thy. .91> Nosterque (quamuis , ingenti licet
<sen. thy. .92> Taxata poena lingua crucietur loquax,
<sen. thy. .93> Nec hoc tacebo: moneo, ne sacra manus
<sen. thy. .94> Violate caede neue furiali malo
<sen. thy. .95_95> Aspergite aras. stabo et arcebo scelus.
<sen. thy. .96> Quid ora terres uerbere et tortos ferox
<sen. thy. .97> Minaris angues? quid famem infixam intimis
<sen. thy. .98> Agitas medullis? flagrat incensum siti
<sen. thy. .99> Cor et perustis flamma uisceribus micat.
<sen. thy. .100_100> Sequor.
<sen. thy. .101> Hunc, hunc furorem diuide in totam domum.
<sen. thy. .102> Sic, sic ferantur et suum infensi inuicem
<sen. thy. .103> Sitiant cruorem. - sentit introitus tuos
<sen. thy. .104> Domus et nefando tota contactu horruit.
<sen. thy. .105_105> Actum est abunde. gradere ad infernos specus
<sen. thy. .106> Amnemque notum; iam tuum maestae pedem
<sen. thy. .107> Terrae grauantur: cernis ut fontis liquor
<sen. thy. .108> Introrsus actus linquat, ut ripae uacent
<sen. thy. .109> Ventusque raras igneus nubes ferat?
<sen. thy. .110_110> Pallescit omnis arbor ac nudus stetit
<sen. thy. .111> Fugiente pomo ramus, et qui fluctibus
<sen. thy. .112> Illinc propinquis Isthmos atque illinc fremit
<sen. thy. .113> Vicina gracili diuidens terra uada,
<sen. thy. .114> Longe remotos latus exaudit sonos.
<sen. thy. .115_115> Iam Lerna retro cessit et Phoronides
<sen. thy. .116> Latuere uenae nec suas profert sacer
<sen. thy. .117> Alpheos undas et Cithaeronis iuga
<sen. thy. .118> Stant parte nulla cana deposita niue
<sen. thy. .119> Timentque ueterem nobiles Argi sitim.
<sen. thy. .120_120> En ipse Titan dubitat an iubeat sequi
<sen. thy. .121> Cogatque habenis ire periturum diem.
<sen. thy. .122> Argos de superis si quis Achaicum
<sen. thy. .123> Pisaeasque domos curribus inclitas,
<sen. thy. .124> Isthmi si quis amat regna Corinthii,
<sen. thy. .125_125> Et portus geminos et mare dissidens,
<sen. thy. .126> Si quis Taygeti conspicuas niues,
<sen. thy. .127> Quas cum Sarmaticus tempore frigido
<sen. thy. .128> In summis Boreas composuit iugis,
<sen. thy. .129> Aestas ueliferis soluit Etesiis,
<sen. thy. .130_130> Quem tangit gelido flumine lucidus
<sen. thy. .131> Alpheos, stadio notus Olympico,
<sen. thy. .132> Aduertat placidum numen et arceat,
<sen. thy. .133> Alternae scelerum ne redeant uices
<sen. thy. .134> Nec succedat auo deterior nepos
<sen. thy. .135_135> Et maior placeat culpa minoribus.
<sen. thy. .136> Tandem lassa feros exuat impetus
<sen. thy. .137> Sicci progenies impia Tantali.
<sen. thy. .138> Peccatum satis est; fas ualuit nihil
<sen. thy. .139> Aut commune nefas. Proditus occidit
<sen. thy. .140_140> Deceptor domini Myrtilus, et fide
<sen. thy. .141> Vectus qua tulerat nobile reddidit
<sen. thy. .142> Mutato pelagus nomine: notior
<sen. thy. .143> Nulla est Ioniis fabula nauibus.
<sen. thy. .144> Exceptus gladio paruulus impio
<sen. thy. .145_145> Dum currit patrium natus ad osculum,
<sen. thy. .146> Immatura focis uictima concidit
<sen. thy. .147> Diuisusque tua est, Tantale, dextera,
<sen. thy. .148> Mensas ut strueres hospitibus deis.
<sen. thy. .149> Hos aeterna fames persequitur cibos,
<sen. thy. .150_150> Hos aeterna sitis; nec dapibus feris
<sen. thy. .151> Decerni potuit poena decentior.
<sen. thy. .152> Stat lassus uacuo gutture Tantalus:
<sen. thy. .153> Impendet capiti plurima noxio
<sen. thy. .154> Phineis auibus praeda fugacior;
<sen. thy. .155_155> Hinc illinc grauidis frondibus incubat
<sen. thy. .156> Et curuata suis fetibus ac tremens
<sen. thy. .157> Alludit patulis arbor hiatibus.
<sen. thy. .158> Haec, quamuis auidus nec patiens morae,
<sen. thy. .159> Deceptus totiens tangere neglegit
<sen. thy. .160_160> Obliquatque oculos oraque comprimit
<sen. thy. .161> Inclusisque famem dentibus alligat.
<sen. thy. .162> Sed tunc diuitias omne nemus suas
<sen. thy. .163> Demittit propius pomaque desuper
<sen. thy. .164> Insultant foliis mitia languidis
<sen. thy. .165_165> Accenduntque famem, quae iubet irritas
<sen. thy. .166> Exercere manus - has ubi protulit
<sen. thy. .167> Et falli libuit, totus in arduum
<sen. thy. .168> Autumnus rapitur siluaque mobilis.
<sen. thy. .169> Instat deinde sitis non leuior fame;
<sen. thy. .170_170> Qua cum percaluit sanguis et igneis
<sen. thy. .171> Exarsit facibus, stat miser obuios
<sen. thy. .172> Fluctus ore petens, quos profugus latex
<sen. thy. .173> Auertit sterili deficiens uado
<sen. thy. .174> Conantemque sequi deserit; hic bibit
<sen. thy. .175_175> Altum de rapido gurgite puluerem.
<sen. thy. .176> Ignaue, iners, eneruis et (quod maximum
<sen. thy. .177> Probrum tyranno rebus in summis reor)
<sen. thy. .178> Inulte, post tot scelera, post fratris dolos
<sen. thy. .179> Fasque omne ruptum questibus uanis agis
<sen. thy. .180_180> Iratus Atreus? fremere iam totus tuis
<sen. thy. .181> Debebat armis orbis et geminum mare
<sen. thy. .182> Vtrimque classes agere, iam flammis agros
<sen. thy. .183> Lucere et urbes decuit ac strictum undique
<sen. thy. .184> Micare ferrum. tota sub nostro sonet
<sen. thy. .185_185> Argolica tellus equite; non siluae tegant
<sen. thy. .186> Hostem nec altis montium structae iugis
<sen. thy. .187> Arces; relictis bellicum totus canat
<sen. thy. .188> Populus Mycenis, quisquis inuisum caput
<sen. thy. .189> Tegit ac tuetur, clade funesta occidat.
<sen. thy. .190_190> Haec ipsa pollens incliti Pelopis domus
<sen. thy. .191> Ruat uel in me, dummodo in fratrem ruat.
<sen. thy. .192> Age, anime, fac quod nulla posteritas probet,
<sen. thy. .193> Sed nulla taceat. aliquod audendum est nefas
<sen. thy. .194> Atrox, cruentum, tale quod frater meus
<sen. thy. .195_195> Suum esse mallet - scelera non ulcisceris,
<sen. thy. .196> Nisi uincis. et quid esse tam saeuum potest
<sen. thy. .197> Quod superet illum? numquid abiectus iacet?
<sen. thy. .198> Numquid secundis patitur in rebus modum,
<sen. thy. .199> Fessis quietem? noui ego ingenium uiri
<sen. thy. .200_200> Indocile: flecti non potest - frangi potest.
<sen. thy. .201> Proinde antequam se firmat aut uires parat,
<sen. thy. .202> Petatur ultro, ne quiescentem petat.
<sen. thy. .203> Aut perdet aut peribit: in medio est scelus
<sen. thy. .204> Positum occupanti.
<sen. thy. .204bis_204bis> Fama te populi nihil
<sen. thy. .205_205> Aduersa terret?
<sen. thy. .205_> Maximum hoc regni bonum est,
<sen. thy. .206> Quod facta domini cogitur populus sui
<sen. thy. .207> Tam ferre quam laudare.
<sen. thy. .207_> Quos cogit metus
<sen. thy. .208> Laudare, eosdem reddit inimicos metus.
<sen. thy. .209> At qui fauoris gloriam ueri petit,
<sen. thy. .210_210> Animo magis quam uoce laudari uolet.
<sen. thy. .211> Laus uera et humili saepe contingit uiro,
<sen. thy. .212> Non nisi potenti falsa. quod nolunt uelint.
<sen. thy. .213> Rex uelit honesta: nemo non eadem uolet.
<sen. thy. .214> Vbicumque tantum honesta dominanti licent,
<sen. thy. .215_215> Precario regnatur.
<sen. thy. .215_> Vbi non est pudor
<sen. thy. .216> Nec cura iuris sanctitas pietas fides,
<sen. thy. .217> Instabile regnum est.
<sen. thy. .217_> Sanctitas pietas fides
<sen. thy. .218> Priuata bona sunt; qua iuuat reges eant.
<sen. thy. .219> Nefas nocere uel malo fratri puta.
<sen. thy. .220_220> Fas est in illo quidquid in fratre est nefas.
<sen. thy. .221> Quid enim reliquit crimine intactum aut ubi
<sen. thy. .222> Sceleri pepercit? coniugem stupro abstulit
<sen. thy. .223> Regnumque furto: specimen antiquum imperi
<sen. thy. .224> Fraude est adeptus, fraude turbauit domum.
<sen. thy. .225_225> Est Pelopis altis nobile in stabulis pecus,
<sen. thy. .226> Arcanus aries, ductor opulenti gregis,
<sen. thy. .227> Cuius per omne corpus effuso coma
<sen. thy. .228> Dependet auro, cuius e tergo noui
<sen. thy. .229> Aurata reges sceptra Tantalici gerunt;
<sen. thy. .230_230> Possessor huius regnat, hunc tantae domus
<sen. thy. .231> Fortuna sequitur. tuta seposita sacer
<sen. thy. .232> In parte carpit prata, quae cludit lapis
<sen. thy. .233> Fatale saxeo pascuum muro tegens.
<sen. thy. .234> Hunc facinus ingens ausus assumpta in scelus
<sen. thy. .235_235> Consorte nostri perfidus thalami auehit.
<sen. thy. .236> Hinc omne cladis mutuae fluxit malum:
<sen. thy. .237> Per regna trepidus exul erraui mea,
<sen. thy. .238> Pars nulla nostri tuta ab insidiis uacat,
<sen. thy. .239> Corrupta coniunx, imperi quassa est fides,
<sen. thy. .240_240> Domus aegra, dubius sanguis et certi nihil
<sen. thy. .241> Nisi frater hostis. quid stupes? tandem incipe
<sen. thy. .242> Animosque sume: Tantalum et Pelopem aspice;
<sen. thy. .243> Ad haec manus exempla poscuntur meae. -
<sen. thy. .244> Profare, dirum qua caput mactem uia.
<sen. thy. .245_245> Ferro peremptus spiritum inimicum expuat.
<sen. thy. .246> De fine poenae loqueris; ego poenam uolo.
<sen. thy. .247> Perimat tyrannus lenis: in regno meo
<sen. thy. .248> Mors impetratur.
<sen. thy. .248_> Nulla te pietas mouet?
<sen. thy. .249> Excede, Pietas, si modo in nostra domo
<sen. thy. .250_250> Vmquam fuisti. dira Furiarum cohors
<sen. thy. .251> Discorsque Erinys ueniat et geminas faces
<sen. thy. .252> Megaera quatiens: non satis magno meum
<sen. thy. .253> Ardet furore pectus, impleri iuuat
<sen. thy. .254> Maiore monstro.
<sen. thy. .254_> Quid noui rabidus struis?
<sen. thy. .255_255> Nil quod doloris capiat assueti modum;
<sen. thy. .256> Nullum relinquam facinus et nullum est satis.
<sen. thy. .257> Ferrum?
<sen. thy. .257_> Parum est.
<sen. thy. .257_> Quid ignis?
<sen. thy. .257_> Etiamnunc parum est.
<sen. thy. .258> Quonam ergo telo tantus utetur dolor?
<sen. thy. .259> Ipso Thyeste.
<sen. thy. .259_> Maius hoc ira est malum.
<sen. thy. .260_260> Fateor. tumultus pectora attonitus quatit
<sen. thy. .261> Penitusque uoluit; rapior et quo nescio,
<sen. thy. .262> Sed rapior. - imo mugit e fundo solum,
<sen. thy. .263> Tonat dies serenus ac totis domus
<sen. thy. .264> Vt fracta tectis crepuit et moti lares
<sen. thy. .265_265> Vertere uultum: fiat hoc, fiat nefas
<sen. thy. .266> Quod, di, timetis.
<sen. thy. .266_> Facere quid tandem paras?
<sen. thy. .267> Nescio quid animus maius et solito amplius
<sen. thy. .268> Supraque fines moris humani tumet
<sen. thy. .269> Instatque pigris manibus - haud quid sit scio,
<sen. thy. .270_270> Sed grande quiddam est. ita sit. hoc, anime, occupa
<sen. thy. .271>(Dignum est Thyeste facinus et dignum Atreo,
<sen. thy. .272> Quod uterque : uidit infandas domus
<sen. thy. .273> Odrysia mensas - fateor, immane est scelus,
<sen. thy. .274> Sed occupatum: maius hoc aliquid dolor
<sen. thy. .275_275> Inueniat. animum Daulis inspira parens
<sen. thy. .276> Sororque; causa est similis: assiste et manum
<sen. thy. .277> Impelle nostram. liberos auidus pater
<sen. thy. .278> Gaudensque laceret et suos artus edat.
<sen. thy. .279> Bene est, abunde est: hic placet poenae modus
<sen. thy. .280_280> Tantisper. ubinam est? tam diu cur innocens
<sen. thy. .281> Seruatur Atreus? tota iam ante oculos meos
<sen. thy. .282> Imago caedis errat, ingesta orbitas
<sen. thy. .283> In ora patris - anime, quid rursus times
<sen. thy. .284> Et ante rem subsidis? audendum est, age:
<sen. thy. .285_285> Quod est in isto scelere praecipuum nefas,
<sen. thy. .286> Hoc ipse faciet.
<sen. thy. .286_> Sed quibus captus dolis
<sen. thy. .287> Nostros dabit perductus in laqueos pedem?
<sen. thy. .288> Inimica credit cuncta.
<sen. thy. .288_> Non poterat capi,
<sen. thy. .289> Nisi capere uellet. regna nunc sperat mea:
<sen. thy. .291_291> Hac spe subibit gurgitis tumidi minas
<sen. thy. .292> Dubiumque Libycae Syrtis intrabit fretum,
<sen. thy. .290_290> Hac spe minanti fulmen occurret Ioui,
<sen. thy. .293_293> Hac spe, quod esse maximum retur malum,
<sen. thy. .294> Fratrem uidebit.
<sen. thy. .294_> Quis fidem pacis dabit?
<sen. thy. .295_295> Cui tanta credet?
<sen. thy. .295_> Credula est spes improba.
<sen. thy. .296> Gnatis tamen mandata quae patruo ferant
<sen. thy. .297> Dabimus: relictis exul hospitiis uagus
<sen. thy. .298> Regno ut miserias mutet atque Argos regat
<sen. thy. .299> Ex parte dominus. si nimis durus preces
<sen. thy. .300_300> Spernet Thyestes, liberos eius rudes
<sen. thy. .301> Malisque fessos grauibus et faciles capi
<sen. thy. .302> Prece commouebo. * * *
<sen. thy. .302bis_302bis>* * * Hinc uetus regni furor,
<sen. thy. .303> Illinc egestas tristis ac durus labor
<sen. thy. .304> Quamuis rigentem tot malis subigent uirum.
<sen. thy. .305_305> Iam tempus illi fecit aerumnas leues.
<sen. thy. .306> Erras: malorum sensus accrescit die.
<sen. thy. .307> Leue est miserias ferre, perferre est graue.
<sen. thy. .308> Alios ministros consili tristis lege:
<sen. thy. .309> Peiora iuuenes facile praecepta audiunt;
<sen. thy. .310_310> In patre facient quidquid in patruo doces:
<sen. thy. .311> Saepe in magistrum scelera redierunt sua.
<sen. thy. .312> Vt nemo doceat fraudis et sceleris uias,
<sen. thy. .313> Regnum docebit. ne mali fiant times?
<sen. thy. .314> Nascuntur. istud quod uocas saeuum asperum,
<sen. thy. .315_315> Agique dure credis et nimium impie,
<sen. thy. .316> Fortasse et illic agitur.
<sen. thy. .316_> Hanc fraudem scient
<sen. thy. .317> Gnati parari? tacita tam rudibus fides
<sen. thy. .318> Non est in annis; detegent forsan dolos:
<sen. thy. .319> Tacere multis discitur uitae malis.
<sen. thy. .320_320> Ipsosne, per quos fallere alium cogitas,
<sen. thy. .321> Falles?
<sen. thy. .321_> Vt ipsi crimine et culpa uacent.
<sen. thy. .322> Quid enim necesse est liberos sceleri meo
<sen. thy. .323> Inserere? per nos odia se nostra explicent. -
<sen. thy. .324> Male agis, recedis, anime: si parcis tuis,
<sen. thy. .325_325> Parces et illis. consili Agamemnon mei
<sen. thy. .326> Sciens minister fiat et fratri sciens
<sen. thy. .327> Menelaus adsit. prolis incertae fides
<sen. thy. .328> Ex hoc petatur scelere: si bella abnuunt
<sen. thy. .329> Et gerere nolunt odia, si patruum uocant,
<sen. thy. .330_330> Pater est. eatur. - multa sed trepidus solet
<sen. thy. .331> Detegere uultus, magna nolentem quoque
<sen. thy. .332> Consilia produnt: nesciant quantae rei
<sen. thy. .333> Fiant ministri. Nostra tu coepta occule.
<sen. thy. .334> Haud sum monendus: ista nostro in pectore
<sen. thy. .335_335> Fides timorque, sed magis claudet fides.
<sen. thy. .336> Tandem regia nobilis,
<sen. thy. .337> Antiqui genus Inachi,
<sen. thy. .338> Fratrum composuit minas.
<sen. thy. .339> Quis uos exagitat furor,
<sen. thy. .340_340> Alternis dare sanguinem
<sen. thy. .341> Et sceptrum scelere aggredi?
<sen. thy. .342> Nescitis, cupidi arcium,
<sen. thy. .343> Regnum quo iaceat loco.
<sen. thy. .344> Regem non faciunt opes,
<sen. thy. .345_345> Non uestis Tyriae color,
<sen. thy. .346> Non frontis nota regia,
<sen. thy. .347> Non auro nitidae trabes:
<sen. thy. .348> Rex est qui posuit metus
<sen. thy. .349> Et diri mala pectoris;
<sen. thy. .350_350> Quem non ambitio impotens
<sen. thy. .351> Et numquam stabilis fauor
<sen. thy. .352> Vulgi praecipitis mouet,
<sen. thy. .353> Non quidquid fodit Occidens
<sen. thy. .354> Aut unda Tagus aurea
<sen. thy. .355_355> Claro deuehit alueo,
<sen. thy. .356> Non quidquid Libycis terit
<sen. thy. .357> Feruens area messibus,
<sen. thy. .358> Quem non concutiet cadens
<sen. thy. .359> Obliqui uia fulminis,
<sen. thy. .360_360> Non Eurus rapiens mare
<sen. thy. .361> Aut saeuo rabidus freto
<sen. thy. .362> Ventosi tumor Hadriae,
<sen. thy. .363> Quem non lancea militis,
<sen. thy. .364> Non strictus domuit chalybs,
<sen. thy. .365_365> Qui tuto positus loco
<sen. thy. .366> Infra se uidet omnia
<sen. thy. .367> Occurritque suo libens
<sen. thy. .368> Fato nec queritur mori.
<sen. thy. .369> Reges conueniant licet
<sen. thy. .370_370> Qui sparsos agitant Dahas,
<sen. thy. .371> Qui rubri uada litoris
<sen. thy. .372> Et gemmis mare lucidis
<sen. thy. .373> Late sanguineum tenent,
<sen. thy. .374> Aut qui Caspia fortibus
<sen. thy. .375_375> Recludunt iuga Sarmatis,
<sen. thy. .376> Certet Danuuii uadum
<sen. thy. .377> Audet qui pedes ingredi
<sen. thy. .378> Et (quocumque loco iacent)
<sen. thy. .379> Seres uellere nobiles:
<sen. thy. .380_380> Mens regnum bona possidet.
<sen. thy. .381> Nil ullis opus est equis,
<sen. thy. .382> Nil armis et inertibus
<sen. thy. .383> Telis, quae procul ingerit
<sen. thy. .384> Parthus, cum simulat fugas,
<sen. thy. .385_385> Admotis nihil est opus
<sen. thy. .386> Vrbes sternere machinis
<sen. thy. .387> Longe saxa rotantibus.
<sen. thy. .388> Rex est qui metuet nihil,
<sen. thy. .389> Rex est qui cupiet nihil:
<sen. thy. .390_390> Hoc regnum sibi quisque dat.
<sen. thy. .391> Stet quicumque uolet potens
<sen. thy. .392> Aulae culmine lubrico:
<sen. thy. .393> Me dulcis saturet quies;
<sen. thy. .394> Obscuro positus loco
<sen. thy. .395_395> Leni perfruar otio,
<sen. thy. .396> Nullis nota Quiritibus
<sen. thy. .397> Aetas per tacitum fluat.
<sen. thy. .398> Sic cum transierint mei
<sen. thy. .399> Nullo cum strepitu dies,
<sen. thy. .400_400> Plebeius moriar senex.
<sen. thy. .401> Illi mors grauis incubat
<sen. thy. .402> Qui, notus nimis omnibus,
<sen. thy. .403> Ignotus moritur sibi.
<sen. thy. .404> Optata patriae tecta et Argolicas opes
<sen. thy. .405_405> Miserisque summum ac maximum exulibus bonum,
<sen. thy. .406> Tractum soli natalis et patrios deos
<sen. thy. .407>(Si sunt tamen di) cerno, Cyclopum sacras
<sen. thy. .408> Turres, labore maius humano decus,
<sen. thy. .409> Celebrata iuueni stadia, per quae nobilis
<sen. thy. .410_410> Palmam paterno non semel curru tuli.
<sen. thy. .411> Occurret Argos, populus occurret frequens -
<sen. thy. .412> Sed nempe et Atreus. Repete siluestres fugas
<sen. thy. .413> Saltusque densos potius et mixtam feris
<sen. thy. .414> Similemque uitam; clarus hic regni nitor
<sen. thy. .415_415> Fulgore non est quod oculos falso auferat:
<sen. thy. .416> Cum quod datur spectabis, et dantem aspice.
<sen. thy. .417> Modo inter illa, quae putant cuncti aspera,
<sen. thy. .418> Fortis fui laetusque; nunc contra in metus
<sen. thy. .419> Reuoluor: animus haeret ac retro cupit
<sen. thy. .420_420> Corpus referre, moueo nolentem gradum.
<sen. thy. .421> Pigro (quid hoc ) genitor incessu stupet
<sen. thy. .422> Vultumque uersat seque in incerto tenet.
<sen. thy. .423> Quid, anime, pendes, quidue consilium diu
<sen. thy. .424> Tam facile torques? rebus incertissimis,
<sen. thy. .425_425> Fratri atque regno, credis ac metuis mala
<sen. thy. .426> Iam uicta, iam mansueta et aerumnas fugis
<sen. thy. .427> Bene collocatas? esse iam miserum iuuat.
<sen. thy. .428> Reflecte gressum, dum licet, teque eripe.
<sen. thy. .429> Quae causa cogit, genitor, a patria gradum
<sen. thy. .430_430> Referre uisa? cur bonis tantis sinum
<sen. thy. .431> Subducis? ira frater abiecta redit
<sen. thy. .432> Partemque regni reddit et lacerae domus
<sen. thy. .433> Componit artus teque restituit tibi.
<sen. thy. .434> Causam timoris ipse quam ignoro exigis.
<sen. thy. .435_435> Nihil timendum uideo, sed timeo tamen.
<sen. thy. .436> Placet ire, pigris membra sed genibus labant,
<sen. thy. .437> Alioque quam quo nitor abductus feror.
<sen. thy. .438> Sic concitatam remige et uelo ratem
<sen. thy. .439> Aestus resistens remigi et uelo refert.
<sen. thy. .440_440> Euince quidquid obstat et mentem impedit
<sen. thy. .441> Reducemque quanta praemia expectent uide.
<sen. thy. .442> Pater, potes regnare.
<sen. thy. .442_> Cum possim mori.
<sen. thy. .443> Summa est potestas -
<sen. thy. .443_> Nulla, si cupias nihil.
<sen. thy. .444> Gnatis relinques.
<sen. thy. .444_> Non capit regnum duos.
<sen. thy. .445_445> Miser esse mauult esse qui felix potest?
<sen. thy. .446> Mihi crede, falsis magna nominibus placent,
<sen. thy. .447> Frustra timentur dura. dum excelsus steti,
<sen. thy. .448> Numquam pauere destiti atque ipsum mei
<sen. thy. .449> Ferrum timere lateris. o quantum bonum est
<sen. thy. .450_450> Obstare nulli, capere securas dapes
<sen. thy. .451> Humi iacentem! scelera non intrant casas,
<sen. thy. .452> Tutusque mensa capitur angusta scyphus;
<sen. thy. .453> Venenum in auro bibitur - expertus loquor:
<sen. thy. .454> Malam bonae praeferre fortunam licet.
<sen. thy. .455_455> Non uertice alti montis impositam domum
<sen. thy. .456> Et imminentem ciuitas humilis tremit
<sen. thy. .457> Nec fulget altis splendidum tectis ebur
<sen. thy. .458> Somnosque non defendit excubitor meos;
<sen. thy. .459> Non classibus piscamur et retro mare
<sen. thy. .460_460> Iacta fugamus mole, nec uentrem improbum
<sen. thy. .461> Alimus tributo gentium; nullus mihi
<sen. thy. .462> Vltra Getas metatur et Parthos ager;
<sen. thy. .463> Non ture colimur nec meae excluso Ioue
<sen. thy. .464> Ornantur arae; nulla culminibus meis
<sen. thy. .465_465> Imposita nutat silua, nec fumant manu
<sen. thy. .466> Succensa multa stagna, nec somno dies
<sen. thy. .467> Bacchoque nox iungenda peruigili datur:
<sen. thy. .468> Sed non timemur, tuta sine telo est domus
<sen. thy. .469> Rebusque paruis magna praestatur quies -
<sen. thy. .470_470> Immane regnum est posse sine regno pati.
<sen. thy. .471> Nec abnuendum est, si dat imperium deus.
<sen. thy. .472> Nec appetendum est: frater ut regnes rogat.
<sen. thy. .473> Rogat? timendum est. errat hic aliquis dolus.
<sen. thy. .474> Redire pietas unde summota est solet,
<sen. thy. .475_475> Reparatque uires iustus amissas amor.
<sen. thy. .476> Amat Thyesten frater? aetherias prius
<sen. thy. .477> Perfundet Arctos pontus et Siculi rapax
<sen. thy. .478> Consistet aestus unda et Ionio seges
<sen. thy. .479> Matura pelago surget et lucem dabit
<sen. thy. .480_480> Nox atra terris, ante cum flammis aquae,
<sen. thy. .481> Cum morte uita, cum mari uentus fidem
<sen. thy. .482> Foedusque iungent.
<sen. thy. .482_> Quam tamen fraudem times?
<sen. thy. .483> Omnem: timori quem meo statuam modum?
<sen. thy. .484> Tantum potest quantum odit.
<sen. thy. .484_> In te quid potest?
<sen. thy. .485_485> Pro me nihil iam metuo: uos facitis mihi
<sen. thy. .486> Atrea timendum.
<sen. thy. .486_> Decipi cautus times?
<sen. thy. .487> Serum est cauendi tempus in mediis malis.
<sen. thy. .488> Eatur. unum genitor hoc testor tamen:
<sen. thy. .489> Ego uos sequor, non duco.
<sen. thy. .489_> Respiciet deus
<sen. thy. .490_490> Bene cogitata. perge non dubio gradu.
<sen. thy. .491> Plagis tenetur clausa dispositis fera:
<sen. thy. .492> Et ipsum et una generis inuisi indolem
<sen. thy. .493> Iunctam parenti cerno. iam tuto in loco
<sen. thy. .494> Versantur odia. uenit in nostras manus
<sen. thy. .495_495> Tandem Thyestes, uenit, et totus quidem.
<sen. thy. .496> Vix tempero animo, uix dolor frenos capit.
<sen. thy. .497> Sic, cum feras uestigat et longo sagax
<sen. thy. .498> Loro tenetur Vmber ac presso uias
<sen. thy. .499> Scrutatur ore, dum procul lento suem
<sen. thy. .500_500> Odore sentit, paret et tacito locum
<sen. thy. .501> Rostro pererrat; praeda cum propior fuit,
<sen. thy. .502> Ceruice tota pugnat et gemitu uocat
<sen. thy. .503> Dominum morantem seque retinenti eripit:
<sen. thy. .504> Cum sperat ira sanguinem, nescit tegi -
<sen. thy. .505_505> Tamen tegatur. aspice, ut multo grauis
<sen. thy. .506> Squalore uultus obruat maestos coma,
<sen. thy. .507> Quam foeda iaceat barba. praestetur fides.
<sen. thy. .508> Fratrem iuuat uidere. complexus mihi
<sen. thy. .509> Redde expetitos. quidquid irarum fuit
<sen. thy. .510_510> Transierit; ex hoc sanguis ac pietas die
<sen. thy. .511> Colantur, animis odia damnata excidant.
<sen. thy. .512> Diluere possem cuncta, nisi talis fores.
<sen. thy. .513> Sed fateor, Atreu, fateor, admisi omnia
<sen. thy. .514> Quae credidisti. pessimam causam meam
<sen. thy. .515_515> Hodierna pietas fecit. est prorsus nocens
<sen. thy. .516> Quicumque uisus tam bono fratri est nocens.
<sen. thy. .517> Lacrimis agendum est: supplicem primus uides;
<sen. thy. .518> Hae te precantur pedibus intactae manus:
<sen. thy. .519> Ponatur omnis ira et ex animo tumor
<sen. thy. .520_520> Erasus abeat. obsides fidei accipe
<sen. thy. .521> Hos innocentes, frater.
<sen. thy. .521_> A genibus manum
<sen. thy. .522> Aufer meosque potius amplexus pete.
<sen. thy. .523> Vos quoque, senum praesidia, tot iuuenes, meo
<sen. thy. .524> Pendete collo. Squalidam uestem exue,
<sen. thy. .525_525> Oculisque nostris parce, et ornatus cape
<sen. thy. .526> Pares meis, laetusque fraterni imperi
<sen. thy. .527> Capesse partem. maior haec laus est mea,
<sen. thy. .528> Fratri paternum reddere incolumi decus:
<sen. thy. .529> Habere regnum casus est, uirtus dare.
<sen. thy. .530_530> Di paria, frater, pretia pro tantis tibi
<sen. thy. .531> Meritis rependant. regiam capitis notam
<sen. thy. .532> Squalor recusat noster et sceptrum manus
<sen. thy. .533> Infausta refugit. liceat in media mihi
<sen. thy. .534> Latere turba.
<sen. thy. .534_> Recipit hoc regnum duos.
<sen. thy. .535_535> Meum esse credo quidquid est, frater, tuum.
<sen. thy. .536> Quis influentis dona fortunae abnuit?
<sen. thy. .537> Expertus est quicumque quam facile effluant.
<sen. thy. .538> Fratrem potiri gloria ingenti uetas?
<sen. thy. .539> Tua iam peracta gloria est, restat mea:
<sen. thy. .540_540> Respuere certum est regna consilium mihi.
<sen. thy. .541> Meam relinquam, nisi tuam partem accipis.
<sen. thy. .542> Accipio: regni nomen impositi feram,
<sen. thy. .543> Sed iura et arma seruient mecum tibi.
<sen. thy. .544> Imposita capiti uincla uenerando gere;
<sen. thy. .545_545> Ego destinatas uictimas superis dabo.
<sen. thy. .546> Credat hoc quisquam? ferus ille et acer
<sen. thy. .547> Nec potens mentis truculentus Atreus
<sen. thy. .548> Fratris aspectu stupefactus haesit.
<sen. thy. .549> Nulla uis maior pietate uera est:
<sen. thy. .550_550> Iurgia externis inimica durant,
<sen. thy. .551> Quos amor uerus tenuit, tenebit.
<sen. thy. .552> Ira cum magnis agitata causis
<sen. thy. .553> Gratiam rupit cecinitque bellum,
<sen. thy. .554> Cum leues frenis sonuere turmae,
<sen. thy. .555_555> Fulsit hinc illinc agitatus ensis,
<sen. thy. .556> Quem mouet crebro furibundus ictu
<sen. thy. .557> Sanguinem Mauors cupiens recentem -
<sen. thy. .558> Opprimit ferrum manibusque iunctis
<sen. thy. .559> Ducit ad pacem Pietas negantes.
<sen. thy. .560_560> Otium tanto subitum e tumultu
<sen. thy. .561> Quis deus fecit? modo per Mycenas
<sen. thy. .562> Arma ciuilis crepuere belli:
<sen. thy. .563> Pallidae natos tenuere matres;
<sen. thy. .564> Vxor armato timuit marito,
<sen. thy. .565_565> Cum manum inuitus sequeretur ensis,
<sen. thy. .566> Sordidus pacis uitio quietae;
<sen. thy. .567> Ille labentes renouare muros,
<sen. thy. .568> Hic situ quassas stabilire turres,
<sen. thy. .569> Ferreis portas cohibere claustris
<sen. thy. .570_570> Ille certabat, pauidusque pinnis
<sen. thy. .571> Anxiae noctis uigil incubabat:
<sen. thy. .572> Peior est bello timor ipse belli.
<sen. thy. .573> Iam minae saeui cecidere ferri,
<sen. thy. .574> Iam silet murmur graue classicorum,
<sen. thy. .575_575> Iam tacet stridor litui strepentis:
<sen. thy. .576> Alta pax urbi reuocata laetae est.
<sen. thy. .577> Sic, ubi ex alto tumuere fluctus
<sen. thy. .578> Bruttium Coro feriente pontum,
<sen. thy. .579> Scylla pulsatis resonat cauernis
<sen. thy. .580_580> Ac mare in portu timuere nautae
<sen. thy. .581> Quod rapax haustum reuomit Charybdis,
<sen. thy. .582> Et ferus Cyclops metuit parentem
<sen. thy. .583> Rupe feruentis residens in Aetnae,
<sen. thy. .584> Ne superfusis uioletur undis
<sen. thy. .585_585> Ignis aeternis resonans caminis,
<sen. thy. .586> Et putat mergi sua posse pauper
<sen. thy. .587> Regna Laertes Ithaca tremente:
<sen. thy. .588> Si suae uentis cecidere uires,
<sen. thy. .589> Mitius stagno pelagus recumbit;
<sen. thy. .590_590> Alta, quae nauis timuit secare
<sen. thy. .591> Hinc et hinc fusis speciosa uelis,
<sen. thy. .592> Strata ludenti patuere cumbae,
<sen. thy. .593> Et uacat mersos numerare pisces
<sen. thy. .594> Hic ubi ingenti modo sub procella
<sen. thy. .595_595> Cyclades pontum timuere motae.
<sen. thy. .596> Nulla sors longa est: dolor ac uoluptas
<sen. thy. .597> Inuicem cedunt; breuior uoluptas.
<sen. thy. .598> Ima permutat leuis hora summis.
<sen. thy. .599> Ille qui donat diadema fronti,
<sen. thy. .600_600> Quem genu nixae tremuere gentes,
<sen. thy. .601> Cuius ad nutum posuere bella
<sen. thy. .602> Medus et Phoebi propioris Indus
<sen. thy. .603> Et Dahae Parthis equitem minati,
<sen. thy. .604> Anxius sceptrum tenet et mouentes
<sen. thy. .605_605> Cuncta diuinat metuitque casus
<sen. thy. .606> Mobiles rerum dubiumque tempus.
<sen. thy. .607> Vos quibus rector maris atque terrae
<sen. thy. .608> Ius dedit magnum necis atque uitae,
<sen. thy. .609> Ponite inflatos tumidosque uultus:
<sen. thy. .610_610> Quidquid a uobis minor expauescit,
<sen. thy. .611> Maior hoc uobis dominus minatur:
<sen. thy. .612> Omne sub regno grauiore regnum est.
<sen. thy. .613> Quem dies uidit ueniens superbum,
<sen. thy. .614> Hunc dies uidit fugiens iacentem.
<sen. thy. .615_615> Nemo confidat nimium secundis,
<sen. thy. .616> Nemo desperet meliora lassis:
<sen. thy. .617> Miscet haec illis prohibetque Clotho
<sen. thy. .618> Stare Fortunam, rotat omne fatum.
<sen. thy. .619> Nemo tam diuos habuit fauentes,
<sen. thy. .620_620> Crastinum ut posset sibi polliceri:
<sen. thy. .621> Res deus nostras celeri citatas
<sen. thy. .622> Turbine uersat.
<sen. thy. .623> Quis me per auras turbo praecipitem uehet
<sen. thy. .624> Atraque nube inuoluet, ut tantum nefas
<sen. thy. .625_625> Eripiat oculis? o domus Pelopi quoque
<sen. thy. .626> Et Tantalo pudenda!
<sen. thy. .626_> Quid portas noui?
<sen. thy. .627> Quaenam ista regio est? Argos et Sparte, pios
<sen. thy. .628> Sortita fratres, et maris gemini premens
<sen. thy. .629> Fauces Corinthos, an feris Hister fugam
<sen. thy. .630_630> Praebens Alanis, an sub aeterna niue
<sen. thy. .631> Hyrcana tellus, an uagi passim Scythae?
<sen. thy. .632> Quis hic nefandi est conscius monstri locus?
<sen. thy. .633> Effare, et istud pande, quodcumque est, malum.
<sen. thy. .634> Si steterit animus, si metu corpus rigens
<sen. thy. .635_635> Remittet artus. haeret in uultu trucis
<sen. thy. .636> Imago facti. ferte me insanae procul,
<sen. thy. .637> Illo, procellae, ferte quo fertur dies
<sen. thy. .638> Hinc raptus.
<sen. thy. .638_> Animos grauius incertos tenes.
<sen. thy. .639> Quid sit quod horres ede et auctorem indica:
<sen. thy. .640_640> Non quaero quis sit, sed uter. effare ocius.
<sen. thy. .641> In arce summa Pelopiae pars est domus
<sen. thy. .642> Conuersa ad Austros, cuius extremum latus
<sen. thy. .643> Aequale monti crescit atque urbem premit
<sen. thy. .644> Et contumacem regibus populum suis
<sen. thy. .645_645> Habet sub ictu; fulget hic turbae capax
<sen. thy. .646> Immane tectum, cuius auratas trabes
<sen. thy. .647> Variis columnae nobiles maculis ferunt.
<sen. thy. .648> Post ista uulgo nota, quae populi colunt,
<sen. thy. .649> In multa diues spatia discedit domus.
<sen. thy. .650_650> Arcana in imo regio secessu iacet,
<sen. thy. .651> Alta uetustum ualle compescens nemus,
<sen. thy. .652> Penetrale regni, nulla qua laetos solet
<sen. thy. .653> Praebere ramos arbor aut ferro coli,
<sen. thy. .654> Sed taxus et cupressus et nigra ilice
<sen. thy. .655_655> Obscura nutat silua, quam supra eminens
<sen. thy. .656> Despectat alte quercus et uincit nemus.
<sen. thy. .657> Hinc auspicari regna Tantalidae solent,
<sen. thy. .658> Hinc petere lassis rebus ac dubiis opem.
<sen. thy. .659> Affixa inhaerent dona: uocales tubae
<sen. thy. .660_660> Fractique currus, spolia Myrtoi maris,
<sen. thy. .661> Victaeque falsis axibus pendent rotae
<sen. thy. .662> Et omne gentis facinus; hoc Phrygius loco
<sen. thy. .663> Fixus tiaras Pelopis, hic praeda hostium
<sen. thy. .664> Et de triumpho picta barbarico chlamys.
<sen. thy. .665_665> Fons stat sub umbra tristis et nigra piger
<sen. thy. .666> Haeret palude: talis est dirae Stygis
<sen. thy. .667> Deformis unda quae facit caelo fidem.
<sen. thy. .668> Hinc nocte caeca gemere feralis deos
<sen. thy. .669> Fama est, catenis lucus excussis sonat
<sen. thy. .670_670> Vlulantque manes. quidquid audire est metus
<sen. thy. .671> Illic uidetur: errat antiquis uetus
<sen. thy. .672> Emissa bustis turba et insultant loco
<sen. thy. .673> Maiora notis monstra; quin tota solet
<sen. thy. .674> Micare silua flamma, et excelsae trabes
<sen. thy. .675_675> Ardent sine igne. saepe latratu nemus
<sen. thy. .676> Trino remugit, saepe simulacris domus
<sen. thy. .677> Attonita magnis. nec dies sedat metum:
<sen. thy. .678> Nox propria luco est, et superstitio inferum
<sen. thy. .679> In luce media regnat. hinc orantibus
<sen. thy. .680_680> Responsa dantur certa, cum ingenti sono
<sen. thy. .681> Laxantur adyto fata et immugit specus
<sen. thy. .682> Vocem deo soluente. Quo postquam furens
<sen. thy. .683> Intrauit Atreus liberos fratris trahens,
<sen. thy. .684> Ornantur arae - quis queat digne eloqui?
<sen. thy. .685_685> Post terga iuuenum nobiles reuocat manus
<sen. thy. .686> Et maesta uitta capita purpurea ligat;
<sen. thy. .687> Non tura desunt, non sacer Bacchi liquor
<sen. thy. .688> Tangensque salsa uictimam culter mola.
<sen. thy. .689> Seruatur omnis ordo, ne tantum nefas
<sen. thy. .690_690> Non rite fiat.
<sen. thy. .690_> Quis manum ferro admouet?
<sen. thy. .691> Ipse est sacerdos, ipse funesta prece
<sen. thy. .692> Letale carmen ore uiolento canit.
<sen. thy. .693> Stat ipse ad aras, ipse deuotos neci
<sen. thy. .694> Contrectat et componit et ferro †admouet;
<sen. thy. .695_695> Attendit ipse: nulla pars sacri perit.
<sen. thy. .696> Lucus tremescit, tota succusso solo
<sen. thy. .697> Nutauit aula, dubia quo pondus daret
<sen. thy. .698> Ac fluctuanti similis; e laeuo aethere
<sen. thy. .699> Atrum cucurrit limitem sidus trahens.
<sen. thy. .700_700> Libata in ignes uina mutato fluunt
<sen. thy. .701> Cruenta Baccho, regium capiti decus
<sen. thy. .702> Bis terque lapsum est, fleuit in templis ebur.
<sen. thy. .703> Mouere cunctos monstra, sed solus sibi
<sen. thy. .704> Immotus Atreus constat, atque ultro deos
<sen. thy. .705_705> Terret minantes. iamque dimissa mora
<sen. thy. .706> Adsistit aris, toruum et obliquum intuens.
<sen. thy. .707> Ieiuna siluis qualis in Gangeticis
<sen. thy. .708> Inter iuuencos tigris errauit duos,
<sen. thy. .709> Vtriusque praedae cupida quo primum ferat
<sen. thy. .710_710> Incerta morsus (flectit hoc rictus suos,
<sen. thy. .711> Illo reflectit et famem dubiam ,
<sen. thy. .712> Sic dirus Atreus capita deuota impiae
<sen. thy. .713> Speculatur irae. quem prius mactet sibi
<sen. thy. .714> Dubitat, secunda deinde quem caede immolet.
<sen. thy. .715_715> Nec interest - sed dubitat et saeuum scelus
<sen. thy. .716> Iuuat ordinare.
<sen. thy. .716_> Quem tamen ferro occupat?
<sen. thy. .717> Primus locus (ne desse pietatem putes)
<sen. thy. .718> Auo dicatur: Tantalus prima hostia est.
<sen. thy. .719> Quo iuuenis animo, quo tulit uultu necem?
<sen. thy. .720_720> Stetit sui securus et non est preces
<sen. thy. .721> Perire frustra passus; ast illi ferus
<sen. thy. .722> In uulnere ensem abscondit et penitus premens
<sen. thy. .723> Iugulo manum commisit: educto stetit
<sen. thy. .724> Ferro cadauer, cumque dubitasset diu
<sen. thy. .725_725> Hac parte an illa caderet, in patruum cadit.
<sen. thy. .726> Tunc ille ad aras Plisthenem saeuus trahit
<sen. thy. .727> Adicitque fratri; colla percussa amputat;
<sen. thy. .728> Ceruice caesa truncus in pronum ruit,
<sen. thy. .729> Querulum cucurrit murmure incerto caput.
<sen. thy. .730_730> Quid deinde gemina caede perfunctus facit?
<sen. thy. .731> Puerone parcit, an scelus sceleri ingerit?
<sen. thy. .732> Silua iubatus qualis Armenia leo
<sen. thy. .733> In caede multa uictor armento incubat
<sen. thy. .734>(Cruore rictus madidus et pulsa fame
<sen. thy. .735_735> Non ponit iras: hinc et hinc tauros premens
<sen. thy. .736> Vitulis minatur dente iam lasso ,
<sen. thy. .737> Non aliter Atreus saeuit atque ira tumet,
<sen. thy. .738> Ferrumque gemina caede perfusum tenens,
<sen. thy. .739> Oblitus in quem fureret, infesta manu
<sen. thy. .740_740> Exegit ultra corpus, ac pueri statim
<sen. thy. .741> Pectore receptus ensis in tergo exstitit;
<sen. thy. .742> Cadit ille et aras sanguine extinguens suo
<sen. thy. .743> Per utrumque uulnus moritur.
<sen. thy. .743_> O saeuum scelus!
<sen. thy. .744> Exhorruistis? hactenus si stat nefas,
<sen. thy. .745_745> Pius est.
<sen. thy. .745_> An ultra maius aut atrocius
<sen. thy. .746> Natura recipit?
<sen. thy. .746_> Sceleris hunc finem putas?
<sen. thy. .747> Gradus est.
<sen. thy. .747_> Quid ultra potuit? obiecit feris
<sen. thy. .748> Lanianda forsan corpora atque igne arcuit?
<sen. thy. .749> Vtinam arcuisset! ne tegat functos humus
<sen. thy. .750_750> Nec soluat ignis! auibus epulandos licet
<sen. thy. .751> Ferisque triste pabulum saeuis trahat -
<sen. thy. .752> Votum est sub hoc quod esse supplicium solet:
<sen. thy. .753> Pater insepultos spectet! o nullo scelus
<sen. thy. .754> Credibile in aeuo quodque posteritas neget:
<sen. thy. .755_755> Erepta uiuis exta pectoribus tremunt
<sen. thy. .756> Spirantque uenae corque adhuc pauidum salit;
<sen. thy. .757> At ille fibras tractat ac fata inspicit
<sen. thy. .758> Et adhuc calentes uiscerum uenas notat.
<sen. thy. .759> Postquam hostiae placuere, securus uacat
<sen. thy. .760_760> Iam fratris epulis: ipse diuisum secat
<sen. thy. .761> In membra corpus, amputat trunco tenus
<sen. thy. .762> Vmeros patentis et lacertorum moras,
<sen. thy. .763> Denudat artus durus atque ossa amputat;
<sen. thy. .764> Tantum ora seruat et datas fidei manus.
<sen. thy. .765_765> Haec ueribus haerent uiscera et lentis data
<sen. thy. .766> Stillant caminis, illa flammatus latex
<sen. thy. .767> Candente aeno iactat. impositas dapes
<sen. thy. .768> Transiluit ignis inque trepidantes focos
<sen. thy. .769> Bis ter regestus et pati iussus moram
<sen. thy. .770_770> Inuitus ardet. stridet in ueribus iecur;
<sen. thy. .771> Nec facile dicas corpora an flammae gemant:
<sen. thy. .772> Gemuere. piceos ignis in fumos abit;
<sen. thy. .773> Et ipse fumus, tristis ac nebula grauis,
<sen. thy. .774> Non rectus exit, seque in excelsum leuat:
<sen. thy. .775_775> Ipsos penates nube deformi obsidet.
<sen. thy. .776> O Phoebe patiens, fugeris retro licet
<sen. thy. .777> Medioque raptum merseris caelo diem,
<sen. thy. .778> Sero occidisti - lancinat gnatos pater
<sen. thy. .779> Artusque mandit ore funesto suos;
<sen. thy. .780_780> Nitet fluente madidus unguento comam
<sen. thy. .781> Grauisque uino; saepe praeclusae cibum
<sen. thy. .782> Tenuere fauces - in malis unum hoc tuis
<sen. thy. .783> Bonum est, Thyesta, quod mala ignoras tua.
<sen. thy. .784> Sed et hoc peribit. uerterit currus licet
<sen. thy. .785_785> Sibi ipse Titan obuium ducens iter
<sen. thy. .786> Tenebrisque facinus obruat taetrum nouis
<sen. thy. .787> Nox missa ab ortu tempore alieno grauis,
<sen. thy. .788> Tamen uidendum est. tota patefient mala.
<sen. thy. .789> Quo terrarum superumque potens,
<sen. thy. .790_790> Cuius ad ortus noctis opacae
<sen. thy. .791> Decus omne fugit, quo uertis iter
<sen. thy. .792> Medioque diem perdis Olympo?
<sen. thy. .793> Cur, Phoebe, tuos rapis aspectus?
<sen. thy. .794> Nondum serae nuntius horae
<sen. thy. .795_795> Nocturna uocat lumina Vesper;
<sen. thy. .796> Nondum Hesperiae flexura rotae
<sen. thy. .797> Iubet emeritos soluere currus;
<sen. thy. .798> Nondum in noctem uergente die
<sen. thy. .799> Tertia misit bucina signum:
<sen. thy. .800_800> Stupet ad subitae tempora cenae
<sen. thy. .801> Nondum fessis bubus arator.
<sen. thy. .802> Quid te aetherio pepulit cursu?
<sen. thy. .803> Quae causa tuos limite certo
<sen. thy. .804> Deiecit equos?
<sen. thy. .805_805> Numquid aperto carcere Ditis
<sen. thy. .806> Victi temptant bella Gigantes?
<sen. thy. .807> Numquid Tityos pectore fesso
<sen. thy. .808> Renouat ueteres saucius iras?
<sen. thy. .809> Num reiecto latus explicuit
<sen. thy. .810_810> Monte Typhoeus? numquid struitur
<sen. thy. .811> Via Phlegraeos alta per hostes
<sen. thy. .812> Et Thessalicum Thressa premitur
<sen. thy. .812bis_812bis> Pelion Ossa?
<sen. thy. .813> Solitae mundi periere uices?
<sen. thy. .814> Nihil occasus, nihil ortus erit?
<sen. thy. .815_815> Stupet Eoos assueta deo
<sen. thy. .816> Tradere frenos
<sen. thy. .817> Genetrix primae roscida lucis
<sen. thy. .818> Peruersa sui limina regni:
<sen. thy. .819> Nescit fessos tinguere currus
<sen. thy. .820_820> Nec fumantes sudore iubas
<sen. thy. .820bis_820bis> Mergere ponto.
<sen. thy. .821> Ipse insueto nouus hospitio
<sen. thy. .822> Sol Auroram uidet occiduus
<sen. thy. .823> Tenebrasque iubet surgere nondum
<sen. thy. .824> Nocte parata:
<sen. thy. .825_825> Non succedunt astra nec ullo
<sen. thy. .825bis_825bis> Micat igne polus,
<sen. thy. .826> Non Luna grauis digerit umbras.
<sen. thy. .827> Sed quidquid id est, utinam nox sit!
<sen. thy. .828> Trepidant, trepidant pectora magno
<sen. thy. .829> Percussa metu,
<sen. thy. .830_830> Ne fatali cuncta ruina
<sen. thy. .831> Quassata labent iterumque deos
<sen. thy. .832> Hominesque premat deforme chaos,
<sen. thy. .833> Iterum terras et mare cingens
<sen. thy. .834> Et uaga picti sidera mundi
<sen. thy. .834bis_834bis> Natura tegat.
<sen. thy. .835_835> Non aeternae facis exortu
<sen. thy. .836> Dux astrorum saecula ducens
<sen. thy. .837> Dabit aestatis brumaeque notas,
<sen. thy. .838> Non Phoebeis obuia flammis
<sen. thy. .839> Demet nocti Luna timores
<sen. thy. .840_840> Vincetque sui fratris habenas
<sen. thy. .841> Curuo breuius limite currens.
<sen. thy. .842> Ibit in unum congesta sinum
<sen. thy. .843> Turba deorum:
<sen. thy. .844> Hic qui sacris peruius astris
<sen. thy. .845_845> Secat obliquo tramite zonas,
<sen. thy. .846> Flectens longos signifer annos,
<sen. thy. .847> Lapsa uidebit sidera labens.
<sen. thy. .848> Hic qui nondum uere benigno
<sen. thy. .849> Reddit Zephyro uela tepenti
<sen. thy. .850_850> Aries praeceps ibit in undas,
<sen. thy. .851> Per quas pauidam uexerat Hellen.
<sen. thy. .852> Hic qui nitido Taurus cornu
<sen. thy. .853> Praefert Hyadas, secum Geminos
<sen. thy. .854> Trahet et curui bracchia Cancri.
<sen. thy. .855_855> Leo flammiferis aestibus ardens
<sen. thy. .856> Iterum e caelo cadet Herculeus,
<sen. thy. .857> Cadet in terras Virgo relictas
<sen. thy. .858> Iustaeque cadent pondera Librae
<sen. thy. .859> Secumque trahent Scorpion acrem.
<sen. thy. .860_860> Et qui neruo tenet Haemonio
<sen. thy. .861> Pinnata senex spicula Chiron,
<sen. thy. .862> Rupto perdet spicula neruo.
<sen. thy. .863> Pigram referens hiemem gelidus
<sen. thy. .864> Cadet Aegoceros
<sen. thy. .865_865> Frangesque tuam, quisquis es, urnam;
<sen. thy. .866> Tecum excedent ultima caeli
<sen. thy. .866bis_866bis> Sidera Pisces,
<sen. thy. .867> Monstraque numquam perfusa mari
<sen. thy. .868> Merget condens omnia gurges.
<sen. thy. .869> Et qui medias diuidit Vrsas,
<sen. thy. .870_870> Fluminis instar lubricus Anguis
<sen. thy. .871> Magnoque minor iuncta Draconi
<sen. thy. .872> Frigida duro Cynosura gelu,
<sen. thy. .873> Custosque sui tardus plaustri
<sen. thy. .874> Iam non stabilis ruet Arctophylax.
<sen. thy. .875_875> Nos e tanto uisi populo
<sen. thy. .876> Digni, premeret quos euerso
<sen. thy. .877> Cardine mundus?
<sen. thy. .878> In nos aetas ultima uenit?
<sen. thy. .879> O nos dura sorte creatos,
<sen. thy. .880_880> Seu perdidimus solem miseri,
<sen. thy. .881> Siue expulimus!
<sen. thy. .882> Abeant questus, discede timor:
<sen. thy. .883> Vitae est auidus quisquis non uult
<sen. thy. .884> Mundo secum pereunte mori.
<sen. thy. .885_885> Aequalis astris gradior et cunctos super
<sen. thy. .886> Altum superbo uertice attingens polum.
<sen. thy. .887> Nunc decora regni teneo, nunc solium patris.
<sen. thy. .888> Dimitto superos: summa uotorum attigi.
<sen. thy. .889> Bene est, abunde est, iam sat est etiam mihi.
<sen. thy. .890_890> Sed cur satis sit? pergam et implebo patrem
<sen. thy. .891> Funere suorum. ne quid obstaret pudor,
<sen. thy. .892> Dies recessit: perge dum caelum uacat.
<sen. thy. .893> Vtinam quidem tenere fugientes deos
<sen. thy. .894> Possem, et coactos trahere, ut ultricem dapem
<sen. thy. .895_895> Omnes uiderent - quod sat est, uideat pater.
<sen. thy. .896> Etiam die nolente discutiam tibi
<sen. thy. .897> Tenebras, miseriae sub quibus latitant tuae.
<sen. thy. .898> Nimis diu conuiua securo iaces
<sen. thy. .899> Hilarique uultu; iam satis mensis datum est
<sen. thy. .900_900> Satisque Baccho: sobrio tanta ad mala
<sen. thy. .901> Opus est Thyeste. - Turba famularis, fores
<sen. thy. .902> Templi relaxa, festa patefiat domus.
<sen. thy. .903> Libet uidere, capita natorum intuens,
<sen. thy. .904> Quos det colores, uerba quae primus dolor
<sen. thy. .905_905> Effundat aut ut spiritu expulso stupens
<sen. thy. .906> Corpus rigescat. fructus hic operis mei est.
<sen. thy. .907> Miserum uidere nolo, sed dum fit miser.
<sen. thy. .908> Aperta multa tecta conlucent face.
<sen. thy. .909> Resupinus ipse purpurae atque auro incubat,
<sen. thy. .910_910> Vino grauatum fulciens laeua caput.
<sen. thy. .911> Eructat. o me caelitum excelsissimum,
<sen. thy. .912> Regumque regem! uota transcendi mea.
<sen. thy. .913> Satur est; capaci ducit argento merum -
<sen. thy. .914> Ne parce potu: restat etiamnunc cruor
<sen. thy. .915_915> Tot hostiarum; ueteris hunc Bacchi color
<sen. thy. .916> Abscondet - hoc, hoc mensa cludatur scypho.
<sen. thy. .917> Mixtum suorum sanguinem genitor bibat:
<sen. thy. .918> Meum bibisset. ecce, iam cantus ciet
<sen. thy. .919> Festasque uoces, nec satis menti imperat.
<sen. thy. .920_920> Pectora longis hebetata malis,
<sen. thy. .921> Iam sollicitas ponite curas.
<sen. thy. .922> Fugiat maeror fugiatque pauor,
<sen. thy. .923> Fugiat trepidi comes exilii
<sen. thy. .924> Tristis egestas
<sen. thy. .925_925> Rebusque grauis pudor afflictis:
<sen. thy. .926> Magis unde cadas quam quo refert.
<sen. thy. .927> Magnum, ex alto culmine lapsum
<sen. thy. .928> Stabilem in plano figere gressum;
<sen. thy. .929> Magnum, ingenti strage malorum
<sen. thy. .930_930> Pressum fracti pondera regni
<sen. thy. .931> Non inflexa ceruice pati,
<sen. thy. .932> Nec degenerem uictumque malis
<sen. thy. .933> Rectum impositas ferre ruinas.
<sen. thy. .934> Sed iam saeui nubila fati
<sen. thy. .935_935> Pelle ac miseri temporis omnes
<sen. thy. .935bis_935bis> Dimitte notas;
<sen. thy. .936> Redeant uultus ad laeta boni,
<sen. thy. .937> Veterem ex animo mitte Thyesten.
<sen. thy. .938> Proprium hoc miseros sequitur uitium,
<sen. thy. .939> Numquam rebus credere laetis:
<sen. thy. .940_940> Redeat felix fortuna licet,
<sen. thy. .941> Tamen afflictos gaudere piget.
<sen. thy. .942> Quid me reuocas festumque uetas
<sen. thy. .943> Celebrare diem, quid flere iubes,
<sen. thy. .944> Nulla surgens dolor ex causa?
<sen. thy. .945_945> Quis me prohibet flore decenti
<sen. thy. .946> Vincire comam, prohibet, prohibet?
<sen. thy. .947> Vernae capiti fluxere rosae,
<sen. thy. .948> Pingui madidus crinis amomo
<sen. thy. .949> Inter subitos stetit horrores,
<sen. thy. .950_950> Imber uultu nolente cadit,
<sen. thy. .951> Venit in medias uoces gemitus.
<sen. thy. .952> Maeror lacrimas amat assuetas,
<sen. thy. .953> Flendi miseris dira cupido est.
<sen. thy. .954> Libet infaustos mittere questus,
<sen. thy. .955_955> Libet et Tyrio saturas ostro
<sen. thy. .956> Rumpere uestes, ululare libet.
<sen. thy. .957> Mittit luctus signa futuri
<sen. thy. .958> Mens ante sui praesaga mali:
<sen. thy. .959> Instat nautis fera tempestas,
<sen. thy. .960_960> Cum sine uento tranquilla tument.
<sen. thy. .961> Quos tibi luctus quosue tumultus
<sen. thy. .961bis_961bis> Fingis, demens?
<sen. thy. .962> Credula praesta pectora fratri:
<sen. thy. .963> Iam, quidquid id est, uel sine causa
<sen. thy. .964> Vel sero times.
<sen. thy. .965_965> Nolo infelix, sed uagus intra
<sen. thy. .966> Terror oberrat, subitos fundunt
<sen. thy. .967> Oculi fletus, nec causa subest.
<sen. thy. .968> Dolor an metus est? an habet lacrimas
<sen. thy. .969> Magna uoluptas?
<sen. thy. .970_970> Festum diem, germane, consensu pari
<sen. thy. .971> Celebremus: hic est, sceptra qui firmet mea
<sen. thy. .972> Solidamque pacis alliget certae fidem.
<sen. thy. .973> Satias dapis me nec minus Bacchi tenet.
<sen. thy. .974> Augere cumulus hic uoluptatem potest,
<sen. thy. .975_975> Si cum meis gaudere felici datur.
<sen. thy. .976> Hic esse natos crede in amplexu patris.
<sen. thy. .977> Hic sunt eruntque; nulla pars prolis tuae
<sen. thy. .978> Tibi subtrahetur. ora quae exoptas dabo
<sen. thy. .979> Totumque turba iam sua implebo patrem.
<sen. thy. .980_980> Satiaberis, ne metue. nunc mixti meis
<sen. thy. .981> Iucunda mensae sacra iuuenilis colunt;
<sen. thy. .982> Sed accientur. poculum infuso cape
<sen. thy. .983> Gentile Baccho.
<sen. thy. .983_> Capio fraternae dapis
<sen. thy. .984> Donum. paternis uina libentur deis,
<sen. thy. .985_985> Tunc hauriantur - sed quid hoc? nolunt manus
<sen. thy. .986> Parere, crescit pondus et dextram grauat;
<sen. thy. .987> Admotus ipsis Bacchus a labris fugit
<sen. thy. .988> Circaque rictus ore decepto fluit,
<sen. thy. .989> Et ipsa trepido mensa subsiluit solo.
<sen. thy. .990_990> Vix lucet ignis; ipse quin aether grauis
<sen. thy. .991> Inter diem noctemque desertus stupet.
<sen. thy. .992> Quid hoc? magis magisque concussi labant
<sen. thy. .993> Conuexa caeli; spissior densis coit
<sen. thy. .994> Caligo tenebris noxque se in noctem abdidit:
<sen. thy. .995_995> Fugit omne sidus. quidquid est, fratri precor
<sen. thy. .996> Natisque parcat, omnis in uile hoc caput
<sen. thy. .997> Abeat procella. Redde iam gnatos mihi!
<sen. thy. .998> Reddam, et tibi illos nullus eripiet dies.
<sen. thy. .999> Quis hic tumultus uiscera exagitat mea?
<sen. thy. .1000_1000> Quid tremuit intus? sentio impatiens onus
<sen. thy. .1001> Meumque gemitu non meo pectus gemit.
<sen. thy. .1002> Adeste, nati, genitor infelix uocat,
<sen. thy. .1003> Adeste. uisis fugiet hic uobis dolor. -
<sen. thy. .1004> Vnde obloquuntur?
<sen. thy. .1004_> Expedi amplexus, pater;
<sen. thy. .1005_1005> Venere. natos ecquid agnoscis tuos?
<sen. thy. .1006> Agnosco fratrem. Sustines tantum nefas
<sen. thy. .1007> Gestare, Tellus? non ad infernam Styga
<sen. thy. .1008> Te nosque mergis rupta et ingenti uia
<sen. thy. .1009> Ad chaos inane regna cum rege abripis?
<sen. thy. .1010_1010> Non tota ab imo tecta conuellens solo
<sen. thy. .1011> Vertis Mycenas? stare circa Tantalum
<sen. thy. .1012> Vterque iam debuimus: hinc compagibus
<sen. thy. .1013> Et hinc reuulsis, si quid infra Tartara est
<sen. thy. .1014> Auosque nostros, hoc tuam immani sinu
<sen. thy. .1015_1015> Demitte uallem, nosque defossos tege
<sen. thy. .1016> Acheronte toto. noxiae supra caput
<sen. thy. .1017> Animae uagentur nostrum et ardenti freto
<sen. thy. .1018> Phlegethon harenas igneus totas agens
<sen. thy. .1019> Exilia supra nostra uiolentus fluat -
<sen. thy. .1020_1020> Immota tellus, pondus ignauum iaces?
<sen. thy. .1021> Fugere superi.
<sen. thy. .1021_> Iam accipe hos potius libens
<sen. thy. .1022> Diu expetitos: nulla per fratrem est mora;
<sen. thy. .1023> Fruere, osculare, diuide amplexus tribus.
<sen. thy. .1024> Hoc foedus? haec est gratia, haec fratris fides?
<sen. thy. .1025_1025> Sic odia ponis? non peto, incolumis pater
<sen. thy. .1026> Natos ut habeam; scelere quod saluo dari
<sen. thy. .1027> Odioque possit, frater hoc fratrem rogo:
<sen. thy. .1028> Sepelire liceat. redde quod cernas statim
<sen. thy. .1029> Vri; nihil te genitor habiturus rogo,
<sen. thy. .1030_1030> Sed perditurus.
<sen. thy. .1030_> Quidquid e natis tuis
<sen. thy. .1031> Superest habes, quodcumque non superest habes.
<sen. thy. .1032> Vtrumne saeuis pabulum alitibus iacent,
<sen. thy. .1033> An beluis uorantur, an pascunt feras?
<sen. thy. .1034> Epulatus ipse es impia natos dape.
<sen. thy. .1035_1035> Hoc est deos quod puduit, hoc egit diem
<sen. thy. .1036> Auersum in ortus. quas miser uoces dabo
<sen. thy. .1037> Questusque quos? quae uerba sufficient mihi?
<sen. thy. .1038> Abscisa cerno capita et auulsas manus
<sen. thy. .1039> Et rupta fractis cruribus uestigia -
<sen. thy. .1040_1040> Hoc est quod auidus capere non potuit pater.
<sen. thy. .1041> Voluuntur intus uiscera et clusum nefas
<sen. thy. .1042> Sine exitu luctatur et quaerit fugam:
<sen. thy. .1043> Da, frater, ensem (sanguinis multum mei
<sen. thy. .1044> Habet : ferro liberis detur uia.
<sen. thy. .1045_1045> Negatur ensis? pectora inliso sonent
<sen. thy. .1046> Contusa planctu - sustine, infelix, manum,
<sen. thy. .1047> Parcamus umbris. tale quis uidit nefas?
<sen. thy. .1048> Quis inhospitalis Caucasi rupem asperam
<sen. thy. .1049> Heniochus habitans quisue Cecropiis metus
<sen. thy. .1050_1050> Terris Procrustes? genitor en natos premo
<sen. thy. .1051> Premorque natis - sceleris est aliquis modus.
<sen. thy. .1052> Sceleri modus debetur ubi facias scelus,
<sen. thy. .1053> Non ubi reponas. hoc quoque exiguum est mihi:
<sen. thy. .1054> Ex uulnere ipso sanguinem calidum in tua
<sen. thy. .1055_1055> Defundere ora debui, ut uiuentium
<sen. thy. .1056> Biberes cruorem - uerba sunt irae data
<sen. thy. .1057> Dum propero. ferro uulnera impresso dedi,
<sen. thy. .1058> Cecidi ad aras, caede uotiua focos
<sen. thy. .1059> Placaui, et artus, corpora exanima amputans,
<sen. thy. .1060_1060> In parua carpsi frusta et haec feruentibus
<sen. thy. .1061> Demersi aenis; illa lentis ignibus
<sen. thy. .1062> Stillare iussi; membra neruosque abscidi
<sen. thy. .1063> Viuentibus, gracilique traiectas ueru
<sen. thy. .1064> Mugire fibras uidi et aggessi manu
<sen. thy. .1065_1065> Mea ipse flammas - omnia haec melius pater
<sen. thy. .1066> Fecisse potuit, cecidit in cassum dolor:
<sen. thy. .1067> Scidit ore natos impio, sed nesciens,
<sen. thy. .1068> Sed nescientes.
<sen. thy. .1068_> Clausa litoribus uagis
<sen. thy. .1069> Audite maria, uos quoque audite hoc scelus,
<sen. thy. .1070_1070> Quocumque, di, fugistis. audite inferi,
<sen. thy. .1071> Audite terrae, Noxque Tartarea grauis
<sen. thy. .1072> Et atra nube, uocibus nostris uaca
<sen. thy. .1073>(Tibi sum relictus, sola tu miserum uides,
<sen. thy. .1074> Tu quoque sine , uota non faciam improba.
<sen. thy. .1075_1075> Pro me nihil precabor - et quid iam potest
<sen. thy. .1076> Pro me esse? uobis uota prospicient mea.
<sen. thy. .1077> Tu, summe caeli rector, aetheriae potens
<sen. thy. .1078> Dominator aulae, nubibus totum horridis
<sen. thy. .1079> Conuolue mundum, bella uentorum undique
<sen. thy. .1080_1080> Committe et omni parte uiolentum intona,
<sen. thy. .1081> Manuque non qua tecta et immeritas domos
<sen. thy. .1082> Telo petis minore, sed qua montium
<sen. thy. .1083> Tergemina moles cecidit et qui montibus
<sen. thy. .1084> Stabant pares Gigantes, hac arma expedi
<sen. thy. .1085_1085> Ignesque torque. uindica amissum diem,
<sen. thy. .1086> Iaculare flammas, lumen ereptum polo
<sen. thy. .1087> Fulminibus exple. causa, ne dubites diu,
<sen. thy. .1088> Vtriusque mala sit; si minus, mala sit mea:
<sen. thy. .1089> Me pete, trisulco flammeam telo facem
<sen. thy. .1090_1090> Per pectus hoc transmitte - si gnatos pater
<sen. thy. .1091> Humare et igni tradere extremo uolo,
<sen. thy. .1092> Ego sum cremandus. si nihil superos mouet
<sen. thy. .1093> Nullumque telis impios numen petit,
<sen. thy. .1094> Aeterna nox permaneat et tenebris tegat
<sen. thy. .1095_1095> Immensa longis scelera. nil, Titan, queror,
<sen. thy. .1096> Si perseueras.
<sen. thy. .1096_> Nunc meas laudo manus,
<sen. thy. .1097> Nunc parta uera est palma. perdideram scelus,
<sen. thy. .1098> Nisi sic doleres. liberos nasci mihi
<sen. thy. .1099> Nunc credo, castis nunc fidem reddi toris.
<sen. thy. .1100_1100> Quid liberi meruere?
<sen. thy. .1100_> Quod fuerant tui.
<sen. thy. .1101> Natos parenti -
<sen. thy. .1101_> Fateor, et, quod me iuuat,
<sen. thy. .1102> Certos.
<sen. thy. .1102_> Piorum praesides testor deos.
<sen. thy. .1103> Quid? coniugales?
<sen. thy. .1103_> Scelere quis pensat scelus?
<sen. thy. .1104> Scio quid queraris: scelere praerepto doles;
<sen. thy. .1105_1105> Nec quod nefandas hauseris angit dapes:
<sen. thy. .1106> Quod non pararis! fuerat hic animus tibi
<sen. thy. .1107> Instruere similes inscio fratri cibos
<sen. thy. .1108> Et adiuuante liberos matre aggredi
<sen. thy. .1109> Similique leto sternere - hoc unum obstitit:
<sen. thy. .1110_1110> Tuos putasti.
<sen. thy. .1110_> Vindices aderunt dei;
<sen. thy. .1111> His puniendum uota te tradunt mea.
<sen. thy. .1112> Te puniendum liberis trado tuis.
