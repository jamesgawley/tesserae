<plavt. merc. 1.1> Duas res simul nunc agere decretumst mihi: 
<plavt. merc. 1.2> Et argumentum et meos amores eloquar. 
<plavt. merc. 1.3> Non ego item facio ut alios in comoediis 
<plavt. merc. 1.4><Vi> uidi amoris facere, qui aut Nocti aut Dii 
<plavt. merc. 1.5> Aut Soli aut Lunae miserias narrant suas: 
<plavt. merc. 1.6> Quos pol ego credo humanas querimonias 
<plavt. merc. 1.7> Non tanti facere, quid uelint, quid non uelint; 
<plavt. merc. 1.8> Vobis narrabo potius meas nunc miserias. 
<plavt. merc. 1.9> Graece haec uocatur Emporos Philemonis, 
<plavt. merc. 1.10> Eadem Latine Mercator Macci Titi. 
<plavt. merc. 1.11> Pater ad mercatum hinc me meus misit Rhodum; 
<plavt. merc. 1.12> Biennium iam factum est postquam abii domo. 
<plavt. merc. 1.13> Ibi amare occepi forma eximia mulierem. 
<plavt. merc. 1.14> Sed ea ut sim implicitus dicam, si operaest auribus 
<plavt. merc. 1.15> Atque aduortendum ad animum adest benignitas. 
<plavt. merc. 1.16> Et hoc parum hercle more amatorum institi, 
<plavt. merc. 1.17>+per mea perconatus sum uos sumque inde exilico+ 
<plavt. merc. 1.18> Nam amorem haec cuncta uitia sectari solent, 
<plavt. merc. 1.19> Cura, aegritudo nimiaque elegantia, 
<plavt. merc. 1.20> Haec non modo illum qui amat sed quemque attigit 
<plavt. merc. 1.21> Magno atque solido multat infortunio, 
<plavt. merc. 1.22> Nec pol profecto quisquam sine grandi malo 
<plavt. merc. 1.23> Praequam res patitur studuit elegantiae. 
<plavt. merc. 1.24> Sed amori accedunt etiam haec quae dixi minus: 
<plavt. merc. 1.25> Insomnia, aerumna, error, terror et fuga; 
<plavt. merc. 1.26> Ineptia, stultitiaque adeo et temeritast, 
<plavt. merc. 1.27> Incogitantia excors, inmodestia, 
<plavt. merc. 1.28> Petulantia et cupiditas, maliuolentia; 
<plavt. merc. 1.29> Inerit etiam auiditas, desidia, iniuria, 
<plavt. merc. 1.30> Inopia, contumelia et dispendium, 
<plavt. merc. 1.31> Multiloquium, parumloquium: hoc ideo fit quia 
<plavt. merc. 1.32> Quae nihil attingunt ad rem nec sunt usui, 
<plavt. merc. 1.33> Tam amator profert saepe aduorso tempore; 
<plavt. merc. 1.34> Hoc, pauciloquium, rusum idcirco praedico, 
<plavt. merc. 1.35> Quia nullus umquam amator adeost callide 
<plavt. merc. 1.36> Facundus quae in rem sint suam ut possit loqui. 
<plavt. merc. 1.37> Nunc uos mi irasci ob multiloquium non decet: 
<plavt. merc. 1.38> Eodem quo amorem Venu~ mi hoc legauit die. 
<plavt. merc. 1.39> Illuc reuorti certumst, conata eloquar. 
<plavt. merc. 1.40> Principio <ut ex> ephebis aetate exii 
<plavt. merc. 1.41> Atque animus studio amotus puerilist meus, 
<plavt. merc. 1.42> Amare ualide coepi hic meretricem: ilico 
<plavt. merc. 1.43> Res exsulatum ad illam clam abibat patris. 
<plavt. merc. 1.44> Leno inportunus, dominus eiius mulieris, 
<plavt. merc. 1.45> Vi summa ut quidque poterat rapiebat domum. 
<plavt. merc. 1.46> Obiurigare pater haec noctes et dies, 
<plavt. merc. 1.47> Perfidiam, iniustitiam lenonum expromere; 
<plavt. merc. 1.48> Lacerari ualide suam rem, illius augerier. 
<plavt. merc. 1.49> Summo haec clamore; interdum mussans conloqui: 
<plavt. merc. 1.50> Abnuere, negitare adeo me natum suom. 
<plavt. merc. 1.51> Conclamitare tota urbe et praedicere 
<plavt. merc. 1.52> Omnes tenerent mutuitanti credere. 
<plavt. merc. 1.53> Amorem multos inlexe in dispendium: 
<plavt. merc. 1.54> Intemperantem, non modestum, iniurium 
<plavt. merc. 1.55> Trahere, exhaurire me quod quirem ab se domo; 
<plavt. merc. 1.56> Ratione pessuma a me ea quae ipsus optuma 
<plavt. merc. 1.57> Omnis labores inuenisset perferens 
<plavt. merc. 1.58> Amoris ui diffunditari ac didier. 
<plavt. merc. 1.59> Conuicium tot me annos iam se pascere; 
<plavt. merc. 1.60> Quod nisi puderet, ne luberet uiuere. 
<plavt. merc. 1.61> Sese extemplo ex ephebis postquam excesserit, 
<plavt. merc. 1.62> Non, ut ego, amori neque desidiae in otio 
<plavt. merc. 1.63> Operam dedisse neque potestatem sibi 
<plavt. merc. 1.64> Fuisse; adeo arte cohibitum esse <se> a patre: 
<plavt. merc. 1.65> Multo opere inmundo rustico se exercitum 
<plavt. merc. 1.66> Neque nisi quinto anno quoque solitum uisere 
<plavt. merc. 1.67> Vrbem atque extemplo inde, ut spectauisset peplum, 
<plavt. merc. 1.68> Rus rusum confestim exigi solitum a patre. 
<plavt. merc. 1.69> Ibi multo primum sese familiarium 
<plavt. merc. 1.70> Laborauisse, quom haec pater sibi diceret: 
<plavt. merc. 1.71>"Tibi aras, tibi occas, tibi seris, tibi item metis, 
<plavt. merc. 1.72> Tibi denique iste pariet laetitiam labos". 
<plavt. merc. 1.73> Postquam recesset uita patrio corpore, 
<plavt. merc. 1.74> Agrum se uendidisse atque ea pecunia 
<plavt. merc. 1.75> Nauim, metretas quae trecentas tolleret, 
<plavt. merc. 1.76> Parasse atque ea se mercis uectatum undique, 
<plavt. merc. 1.77> Adeo dum, quae tum haberet, peperisset bona; 
<plavt. merc. 1.78> Me idem decere, si ut deceret me forem. 
<plavt. merc. 1.80_80> Ego me ubi inuisum meo patri esse intellego
<plavt. merc. 1.81> Atque odio +esse me+ quoi placere aequom fuit, 
<plavt. merc. 1.82> Amens amansque ui animum offirmo meum, 
<plavt. merc. 1.83> Dico esse iturum me mercatum, si uelit: 
<plavt. merc. 1.84> Amorem missum facere me, dum illi opsequar. 
<plavt. merc. 1.85> Agit gratias mi atque ingenium adlaudat meum; 
<plavt. merc. 1.86> Sed mea promissa non neglexit persequi. 
<plavt. merc. 1.87> Aedificat nauim cercurum et mercis emit, 
<plavt. merc. 1.88> Parata naui imponit, praeterea mihi 
<plavt. merc. 1.89> Talentum argenti ipsus sua adnumerat manu; 
<plavt. merc. 1.90> Seruom una mittit, qui olim puero paruolo 
<plavt. merc. 1.91> Mihi paedagogus fuerat, quasi uti mihi foret 
<plavt. merc. 1.92> Custos. His sic confectis nauim soluimus. 
<plavt. merc. 1.93> Rhodum uenimus, ubi quas mercis uexeram 
<plavt. merc. 1.94> Omnis ut uolui uendidi ex sententia. 
<plavt. merc. 1.95> Lucrum ingens facio praeterquam mihi meu~ pater 
<plavt. merc. 1.96> Dedit aestumatas mercis: ita peculium 
<plavt. merc. 1.97> Conficio grande. Sed dum in portu illi ambulo, 
<plavt. merc. 1.98> Hospes me quidam adgnouit, ad cenam uocat. 
<plavt. merc. 1.99> Venio, decumbo acceptus hilare atque ampliter. 
<plavt. merc. 1.100> Discubitum noctu ut imus, ecce ad me aduenit 
<plavt. merc. 1.101> Mulier, qua mulier alia nullast pulchrior; 
<plavt. merc. 1.102> Ea nocte mecum illa hospitis iussu fuit. 
<plavt. merc. 1.103> Vosmet uidete quam mihi ualide placuerit: 
<plavt. merc. 1.104> Postridie hospitem adeo, oro ut uendat mihi, 
<plavt. merc. 1.105> Dico eius pro meritis gratum me et munem fore. 
<plavt. merc. 1.106> Quid uerbis opus est? emi atque aduexi heri. 
<plavt. merc. 1.107> Eam me aduexisse nolo resciscat pater. 
<plavt. merc. 1.108> Modo eam reliqui ad portum in naui et seruolum. 
<plavt. merc. 1.109> Sed quid currentem seruom a portu conspicor, 
<plavt. merc. 1.110> Quem naui abire uotui? timeo quid siet. 
<plavt. merc. 1.111> Ex summis opibus uiribusque usque experire, nitere 
<plavt. merc. 1.112> Erus ut minor opera tua seruetur: agedum, Acanthio, 
<plavt. merc. 1.113> Abige aps te lassitudinem, caue pigritiae praeuorteris. 
<plavt. merc. 1.114> Simul enicat suspiritus (uix suffero hercle anhelitum), 
<plavt. merc. 1.115> Simul autem plenis semitis qui aduorsum eunt: aspellito, 
<plavt. merc. 1.116> Detrude, deturba in uiam. Haec disciplina hic pessumast: 
<plavt. merc. 1.117> Currenti, properanti hau quisquam dignum habet decedere.
<plavt. merc. 1.118> Ita tres simitu res agendae sunt, quando unam occeperis:
<plavt. merc. 1.119> Et currendum et pugnandum et autem iurigandum est in uia. 
<plavt. merc. 1.120> Quid illuc est quod ille tam expedite exquirit cursuram sibi? 
<plavt. merc. 1.121> Curaest negoti quid sit aut quid nuntiet. Nugas ago. 
<plavt. merc. 1.122> Quam restito, tam maxume res in periclo uortitur. 
<plavt. merc. 1.123> Mali nescioquid nuntiat. Genua hunc cursorem deserunt; 
<plavt. merc. 1.124> Perii, seditionem facit lien, occupat praecordia, 
<plavt. merc. 1.125> Perii, animam nequeo uortere, nimi~ nihili tibicen siem. 
<plavt. merc. 1.126> At tu edepol sume laciniam atque apsterge sudorem tibi. 
<plavt. merc. 1.127> Numquam edepol omnes balineae mihi hanc lassitudinem eximent. 
<plavt. merc. 1.128> Domin an foris dicam esse erum Charinum? Ego animi pendeo. 
<plavt. merc. 1.129> Quid illuc sit negoti lubet scire me, ex hoc metu ut sim certus.
<plavt. merc. 1.130> At etiam asto? at etiam cesso foribus facere hisce assulas. 
<plavt. merc. 1.131> Aperite aliquis! ubi Charinust eru~? domin est an foris? 
<plavt. merc. 1.132> Num quisquam adire ad ostium dignum arbitratur? Ecce me,
<plavt. merc. 1.133> Acanthio, quem quaeris. Nusquamst disciplina ignauior. 
<plavt. merc. 1.134> Quae te malae res agitant? Multae, ere, te atque me. 
<plavt. merc. 1.135> Quid est negoti? Periimus. 
<plavt. merc. 1.135a_135a> Principium <id> inimicis dato.
<plavt. merc. 1.136> At tibi sortito id optigit. 
<plavt. merc. 1.137> Loquere id negoti quidquid est. Placide, uolo adquiescere. 
<plavt. merc. 1.138> Tua caussa rupi ramites, iam dudum sputo sanguinem. 
<plavt. merc. 1.139> Resinam ex melle Aegyptiam uorato, saluom feceris. 
<plavt. merc. 1.140> At edepol tu calidam picem bibito, aegritudo apscesserit. 
<plavt. merc. 1.141> Hominem ego iracundiorem quam te noui neminem.
<plavt. merc. 1.142> At ego maledicentiorem quam te noui neminem. 
<plavt. merc. 1.143> Sin saluti quod tibi esse censeo, id consuadeo? 
<plavt. merc. 1.144> Apage istiusmodi salutem cum cruciatu quae aduenit. 
<plavt. merc. 1.145> Dic mihi, an boni quid usquamst quod quisquam uti possiet 
<plavt. merc. 1.146> Sine malo omni, aut ne laborem capias quom illo uti uoles? 
<plavt. merc. 1.147> Nescio ego istaec: philosophari numquam didici neque scio. 
<plavt. merc. 1.148> Ego bonum, malum quo accedit, mihi dari hau desidero. 
<plavt. merc. 1.149> Cedo tuam mihi dexteram, agedum, Acanthio. Em dabitur, tene. 
<plavt. merc. 1.150> Vin tu te mihi opsequentem esse an neuis? Opera licet 
<plavt. merc. 1.151> Experiri, qui me rupi caussa currendo tua, 
<plavt. merc. 1.152> Vt quae scirem scire actutum tibi liceret. Liberum 
<plavt. merc. 1.153> Caput tibi faciam * paucos mensis. Palpo percutis. 
<plavt. merc. 1.155_155> Egon ausim tibi usquam quicquam facinus falsum proloqui?
<plavt. merc. 1.156> Quin iam priu~ quam sum elocutus, scis sei mentiri uolo. Ah! 
<plavt. merc. 1.157> Lassitudinem hercle uerba tua mihi addunt, enicas. 
<plavt. merc. 1.158> Sicine mi opsequens es? Quid uis faciam? Tun? id quod uolo. 
<plavt. merc. 1.159> Quid <id> est igitur quod uis? Dicam. Dice. At enim placide uolo. 
<plavt. merc. 1.160> Dormientis spectatores metuis ne ex somno excites? 
<plavt. merc. 1.161> Vae tibi! Tibi equidem a portu adporto hoc - Quid fers? dic mihi. 
<plavt. merc. 1.162> Vim, metum, cruciatum, curam, iurgiumque atque inopiam. 
<plavt. merc. 1.163> Perii! tu quidem thensaurum huc mihi adportauisti mali. 
<plavt. merc. 1.164> Nullus sum. Immo es - Scio iam, miserum dices tu. Dixi ego tacens. 
<plavt. merc. 1.165> Quid istuc est mali? Ne rogites, maxumum infortunium est. 
<plavt. merc. 1.166> Opsecro, dissolue iam me; nimi~ diu animi pendeo. 
<plavt. merc. 1.167> Placide, multa exquirere etiam priu~ uolo quam uapulem. 
<plavt. merc. 1.168> Hercle uero uapulabis nisi iam loquere aut hinc abis. 
<plavt. merc. 1.169> Hoc sis uide, ut palpatur. Nullust, quando occepit, blandior. 
<plavt. merc. 1.170> Opsecro hercle oroque ut istuc quid sit actutum indices, 
<plavt. merc. 1.171> Quandoquidem mihi supplicandum seruolo uideo meo. 
<plavt. merc. 1.172> Tandem indignus uideor? Immo dignus. Equidem credidi. 
<plavt. merc. 1.173> Opsecro, num nauis periit? Saluast nauis, ne time. 
<plavt. merc. 1.174> Quid alia armamenta? Salua et sana sunt. Quin tu expedis 
<plavt. merc. 1.175> Quid siet quod me per urbem currens quaerebas modo? 
<plavt. merc. 1.176> Tuquidem ex ore orationem mi eripis. Taceo. Tace. 
<plavt. merc. 1.177> Credo, si boni quid ad te nuntiem, instes acriter, 
<plavt. merc. 1.178> Qui nunc, quom malum audiendumst, flagitas me ut eloquar. 
<plavt. merc. 1.179> Opsecro hercle te istuc uti tu mihi malum facias palam. 
<plavt. merc. 1.180> Eloquar, quandoquidem me oras. Tuo~ pater - Quid meu~ pater? 
<plavt. merc. 1.181> Tuam amicam - Quid eam? Vidit. Vidit? uae misero mihi! hoc 
<plavt. merc. 1.182> Quod te interrogo responde. Quin tu si quid uis roga. 
<plavt. merc. 1.183> Qui potuit uidere? Oculis. Quo pacto? Hiantibus. 
<plavt. merc. 1.184> In hinc dierectus? nugare in re capitali mea. 
<plavt. merc. 1.185> Qui, malum, ego nugor si tibi quod me rogas respondeo? 
<plavt. merc. 1.186> Certen uidit? Tam hercle certe quam ego te aut tu me uides. 
<plavt. merc. 1.187> Vbi eam uidit? Intus intra nauim, ut prope astitit; 
<plavt. merc. 1.188> Et cum ea confabulatust. Perdidisti me, pater. 
<plavt. merc. 1.189> Eho tu, eho tu, quin cauisti ne eam uideret, uerbero? 
<plavt. merc. 1.190> Quin, sceleste, apstrudebas, ne eam conspiceret pater? 
<plavt. merc. 1.191> Quia negotiosi eramus nos nostris negotiis: 
<plavt. merc. 1.192> Armamentis complicandis, componendis studuimus. 
<plavt. merc. 1.193> Dum haec aguntur, lembo aduehitur tuo~ pater pauxillulo, 
<plavt. merc. 1.194> Neque quisquam hominem conspicatust, donec in nauim subit. 
<plavt. merc. 1.195> Nequiquam, mare, supterfugi a tuis tempestatibus: 
<plavt. merc. 1.196> Equidem me iam censebam esse in terra atque in tuto loco, 
<plavt. merc. 1.197> Verum uideo med ad saxa ferri saeuis fluctibus. 
<plavt. merc. 1.198> Loquere porro quid sit actum. Postquam aspexit mulierem, 
<plavt. merc. 1.200_200> Rogitare occepit quoia esset. Quid respondit? Ilico
<plavt. merc. 1.201> Occucurri atque interpello matri te ancillam tuae 
<plavt. merc. 1.202> Emisse illam. Visun est tibi credere id? Etiam rogas? 
<plavt. merc. 1.203> Sed scelestus subigitare occepit. Illamne, opsecro? 
<plavt. merc. 1.204> Mirum quin me subigitaret. Edepol cor miserum meum, 
<plavt. merc. 1.205> Quod guttatim contabescit quasi in aquam indideris salem. 
<plavt. merc. 1.206> Perii! Em istuc unum uerbum dixisti uerissumum. 
<plavt. merc. 1.207> Stultitia istaec est. Quid faciam? credo, non credet pater 
<plavt. merc. 1.208> Si illam matri meae <me> emisse dicam; post autem mihi 
<plavt. merc. 1.209> Scelu~ uidetur me parenti proloqui mendacium. 
<plavt. merc. 1.210> Neque ille credet neque credibile est forma eximia mulierem 
<plavt. merc. 1.211> Eam me emisse ancillam matri. Non taces, stultissume? 
<plavt. merc. 1.212> Credet hercle, nam credebat iam mihi. Metuo miser, 
<plavt. merc. 1.213> Ne patrem prehendat ut sit gesta res suspicio. 
<plavt. merc. 1.214> Hoc quod te rogo responde, <quaeso>. Quaeso, quid rogas? 
<plavt. merc. 1.215> Num esse amicam suspicari uisus est? Non uisus est. 
<plavt. merc. 1.216> Quin quidque ut dicebam mihi credebat. Verum, ut tibi quidem 
<plavt. merc. 1.217> Visus est. Non, sed credebat. Vae mihi misero, nullu~ sum! 
<plavt. merc. 1.218> Sed quid ego hic in lamentando pereo, ad nauim non eo? 
<plavt. merc. 1.219> Sequere. Si istac ibis, commodum obuiam uenies patri; 
<plavt. merc. 1.220> Postea aspicit te timidum esse atque exanimatum: ilico 
<plavt. merc. 1.221> Retinebit, rogitabit unde illam emeris, quanti emeris: 
<plavt. merc. 1.222> Timidum temptabit te. Hac ibo potius. Iam censes patrem 
<plavt. merc. 1.223> Abiisse a portu? Quin ea ego huc praecucurri gratia, 
<plavt. merc. 1.224> Ne te opprimeret inprudentem atque electaret. Optume. - 
<plavt. merc. 1.225> Miris modis di ludos faciunt hominibus
<plavt. merc. 1.226> Mirisque exemplis somnia in somnis danunt. 
<plavt. merc. 1.227> Velut ego nocte hac quae praeteriit proxuma 
<plavt. merc. 1.228> In somnis egi satis et fui homo exercitus. 
<plavt. merc. 1.229> Mercari uisus mihi sum formosam capram; 
<plavt. merc. 1.230> Ei ne noceret quam domi ante habui capram 
<plavt. merc. 1.231> Neu discordarent si ambae in uno essent loco, 
<plavt. merc. 1.232> Posterius quam mercatus fueram uisu~ sum 
<plavt. merc. 1.233> In custodelam simiae concredere. 
<plavt. merc. 1.234> Ea simia adeo post hau multo ad me uenit, 
<plavt. merc. 1.235> Male mihi precatur et facit conuicium: 
<plavt. merc. 1.236> Ait sese illius opera atque aduentu caprae 
<plavt. merc. 1.237> Flagitium et damnum fecisse hau mediocriter; 
<plavt. merc. 1.238> Dicit capram, quam dederam seruandam sibi, 
<plavt. merc. 1.239> Suai uxoris dotem ambedisse oppido. 
<plavt. merc. 1.240> Mihi illud uideri mirum ut una illaec capra 
<plavt. merc. 1.241> Vxoris simiai dotem ambederit. 
<plavt. merc. 1.242> Instare factum simia atque hoc denique 
<plavt. merc. 1.243> Respondet, ni properem illam ab sese abducere, 
<plavt. merc. 1.244> Ad me domum intro ad uxorem ducturum meam. 
<plavt. merc. 1.245> Atque oppido hercle bene uelle illi uisu~ sum, 
<plavt. merc. 1.246> Ast non habere quoi commendarem capram; 
<plavt. merc. 1.247> Quo magi~ quid facerem cura cruciabar miser. 
<plavt. merc. 1.248> Interea ad me haedus uisust adgredirier, 
<plavt. merc. 1.249> Infit mihi praedicare sese ab simia 
<plavt. merc. 1.250> Capram abduxisse et coepit inridere me; 
<plavt. merc. 1.251> Ego enim lugere atque abductam illam aegre pati. 
<plavt. merc. 1.252> Hoc quam ad rem credam pertinere somnium 
<plavt. merc. 1.253> Nequeo inuenire; nisi capram illam suspicor 
<plavt. merc. 1.254> Iam me inuenisse quae sit aut quid uoluerit. 
<plavt. merc. 1.255> Ad portum hinc abii mane cum luci semul; 
<plavt. merc. 1.256> Postquam id quod uolui transegi, atque ego conspicor 
<plavt. merc. 1.257> Nauim ex Rhodo quast heri aduectus filius; 
<plavt. merc. 1.258> Conlibitumst illuc mihi nescioqui uisere: 
<plavt. merc. 1.259> Inscendo in lembum; atque ad nauim deuehor. 
<plavt. merc. 1.260> Atque ego illi aspicio forma eximia mulierem, 
<plavt. merc. 1.261> Filiu~ quam aduexit meu~ matri ancillam suae. 
<plavt. merc. 1.262> Quam ego postquam aspexi, non ita amo ut sanei solent 
<plavt. merc. 1.263> Homines sed eodem pacto ut insanei solent. 
<plavt. merc. 1.264> Amaui hercle equidem ego olim in adulescentia, 
<plavt. merc. 1.265> Verum ad hoc exemplum numquam ut nunc insanio. 
<plavt. merc. 1.266> Vnum quidem hercle iam scio, periisse me; 
<plavt. merc. 1.267> Vosmet uidete ceterum quanti siem. 
<plavt. merc. 1.268> Nunc hoc profecto seic est: haec illast capra; 
<plavt. merc. 1.269> Verum hercle simia illa atque haedus mihi malum 
<plavt. merc. 1.270> Adportant atque eos esse quos deicam hau scio. 
<plavt. merc. 1.271> Sed conticiscam, nam eccum it uicinus foras. 
<plavt. merc. 1.272> Profecto ego illunc hircum castrari uolo 
<plavt. merc. 1.273> Ruri qui uobeis exhibet negotium. 
<plavt. merc. 1.274> Nec omen illuc mihi nec auspicium placet. 
<plavt. merc. 1.275> Quasi hircum metuo ne uxor me castret mea, 
<plavt. merc. 1.276> Ac metuo ne illaec simiae partis ferat. 
<plavt. merc. 1.277> I tu hinc ad uillam atque istos rastros uilico 
<plavt. merc. 1.278> Pisto ipsi facito coram ut tradas in manum. 
<plavt. merc. 1.279> Vxori facito ut nunties negotium 
<plavt. merc. 1.280> Mihi esse in urbe, ne me exspectet; nam mihi 
<plavt. merc. 1.281> Tris hodie litis iudicandas dicito. 
<plavt. merc. 1.282> I, et hoc memento dicere. Numquid amplius? 
<plavt. merc. 1.283> Tantumst. Lysimache, salue. Eugae, Demipho, 
<plavt. merc. 1.284> Salueto. Quid agis? quid fit? Quod miserrumus. 
<plavt. merc. 1.285> Di melius faxint! Di hoc quidem faciunt. Quid est? 
<plavt. merc. 1.286> Dicam, si uideam tibi esse operam aut otium. 
<plavt. merc. 1.287> Quamquam negotiumst, si quid ueis, Demipho, 
<plavt. merc. 1.288> Non sum occupatus umquam amico operam dare. 
<plavt. merc. 1.289> Benignitatem tuam mihi experto praedicas. 
<plavt. merc. 1.290> Quid tibi ego aetatis uideor? Accherunticus, 
<plavt. merc. 1.291> Senex uetus, decrepitus. Peruorse uides. 
<plavt. merc. 1.292> Puer sum, Lysimache, septuennis. Sanun es 
<plavt. merc. 1.293> Qui puerum te esse dicas? Vera praedico. 
<plavt. merc. 1.294> Modo hercle in mentem uenit quid tu diceres: 
<plavt. merc. 1.295> Senex quom extemplo est, iam nec sentit nec sapit, 
<plavt. merc. 1.296> Aiunt solere eum rusum repuerascere. 
<plavt. merc. 1.297> Immo bis tanto ualeo quam ualui prius. 
<plavt. merc. 1.298> Bene hercle factum et gaudeo. Immo si scias, 
<plavt. merc. 1.299> Oculeis quoque etiam plus iam uideo quam prius. 
<plavt. merc. 1.300> Benest. Malae rei deico. Iam istuc non benest. 
<plavt. merc. 1.301> Sed aussimne ego tibi eloqui fideliter? 
<plavt. merc. 1.302> Audacter. Animum aduorte. Fiet sedulo. 
<plavt. merc. 1.303> Hodie eire occepi in ludum litterarium, 
<plavt. merc. 1.304> Lysimache. Ternas scio iam. Quid ternas? Amo. 
<plavt. merc. 1.305> Tun capite cano amas, senex nequissume? 
<plavt. merc. 1.306> Si canum seu istuc rutilumst siue atrumst, amo. 
<plavt. merc. 1.307> Ludificas nunc tu me heic, opinor, Demipho. 
<plavt. merc. 1.308> Decide collum stanti si falsum loquor; 
<plavt. merc. 1.309> Vel, ut scias me amare, cape cultrum, seca 
<plavt. merc. 1.310> Digitum uel aurem uel tu nassum uel labrum: 
<plavt. merc. 1.311> Sei mouero me seu secari sensero, 
<plavt. merc. 1.312> Lysimache, auctor sum ut med amando - enices. 
<plavt. merc. 1.313> Si umquam uidistis pictum amatorem, em illic est. 
<plavt. merc. 1.314> Nam meo quidem animo uetulus, decrepitus senex 
<plavt. merc. 1.315> Tantidemst quasi sit signum pictum in pariete. 
<plavt. merc. 1.316> Nunc tu me, credo, castigare cogitas. 
<plavt. merc. 1.317> Egon te? Nihil est iam quod tu mihi suscenseas: 
<plavt. merc. 1.318> Fecere tale ante aliei spectatei uirei. 
<plavt. merc. 1.319> Humanum amarest, humanum autem ignoscere est: 
<plavt. merc. 1.320><Humanum> * * * atque id ui optingit deum. 
<plavt. merc. 1.321> Ne sis me obiurga, hoc non uoluntas me impulit. 
<plavt. merc. 1.322> Quin non obiurgo. At ne deteriorem tamen 
<plavt. merc. 1.323> Hoc facto ducas. Egon te? ah, ne di siuerint! 
<plavt. merc. 1.324> Vide sis modo etiam. Visumst. Certen? Perdi~ me. 
<plavt. merc. 1.325> Hic homo ex amore insanit. Numquid uis? Vale. 
<plavt. merc. 1.326> Ad portum propero, nam ibi mihi negotium est. 
<plavt. merc. 1.327> Bene ambulato. Bene uale. - Bene sit tibi. 
<plavt. merc. 1.328> Quin mihi quoque etiamst ad portum negotium. 
<plavt. merc. 1.329> Nunc adeo ibo illuc. Sed optume gnatum meum 
<plavt. merc. 1.330> Video eccum. Opperiar hominem. Hoc nunc mihi uiso opust, 
<plavt. merc. 1.331> Huic persuadere quo modo potis siem 
<plavt. merc. 1.332> Vt illam uendat neue det matri suae; 
<plavt. merc. 1.333> Nam ei dono aduexe audiui. Sed praecauto opust, 
<plavt. merc. 1.334> Ne hic illam me animum adiecisse aliqua sentiat. 
<plavt. merc. 1.335> Homo me miserior nullust aeque, opinor,
<plavt. merc. 1.336> Neque aduorsa quoi plura sint sempiterna; 
<plavt. merc. 1.337> Satin quidquid est quam rem agere occepi,
<plavt. merc. 1.338> Proprium nequit mi quod cupio euenire?
<plavt. merc. 1.339> Ita mihi mala res aliqua obicitur,
<plavt. merc. 1.340> Bonum quae meum comprimit consilium.
<plavt. merc. 1.341> Miser amicam mihi paraui, inimi caussa, pretio eripui,
<plavt. merc. 1.342> Ratus clam patrem <me> meum posse habere;
<plavt. merc. 1.343> Is resciuit et uidit et perdidit me; 
<plavt. merc. 1.344> Neque is quom roget quid loquar cogitatumst, 
<plavt. merc. 1.345> Ita animi decem in pectore incerti certant. 
<plavt. merc. 1.346> Nec quid corde nunc consili capere possim 
<plavt. merc. 1.347> Scio, tantus cum cura meost error animo, 
<plavt. merc. 1.348> Dum serui mei perplacet mi consilium, 
<plavt. merc. 1.349> Dum rusum hau placet nec pater poti~ uidetur 
<plavt. merc. 1.350> Induci ut putet matri ancillam emptam esse illam. 
<plavt. merc. 1.351> Nunc si dico ut res est atque illam mihi me 
<plavt. merc. 1.352> Emisse indico, quem ad modum existumet me? 
<plavt. merc. 1.353> Atque illam apstrahat trans mare hinc uenum asportet; 
<plavt. merc. 1.355_355> Scio saeuo~ quam sit, domo doctus. Igitur
<plavt. merc. 1.356> Hoccine est amare? arare mauelim quam sic amare.
<plavt. merc. 1.357> Iam hinc olim inuitum domo extrusit ab se,
<plavt. merc. 1.358> Mercatum ire iussit: ibi hoc malum ego inueni. 
<plavt. merc. 1.359> Vbi uoluptatem aegritudo uincat, quid ibi inest amoeni?
<plavt. merc. 1.360> Nequiquam abdidi, apscondidi, apstrusam habebam:
<plavt. merc. 1.361> Muscast meu~ pater, nil potest clam illum haberi, 
<plavt. merc. 1.362> Nec sacrum nec tam profanum quicquamst, quin ibi ilico adsit.
<plavt. merc. 1.363> Nec qui rebus meis confidam mi ulla spes in corde certast. 
<plavt. merc. 1.364> Quid illuc est quod solus secum fabulatur filius? 
<plavt. merc. 1.365> Sollicitus mihi nescioqua re uidetur. Attatae! 
<plavt. merc. 1.366> Meu~ pater hicquidem est quem uideo. Ibo, adloquar. Quid fit, pater? 
<plavt. merc. 1.367> Vnde incedis, quid festinas, gnate mi? Recte, pater. 
<plavt. merc. 1.368> Ita uolo, sed istuc quid est tibi quod commutatust color? 
<plavt. merc. 1.369> Numquid tibi dolet? Nescioquid meo animost aegre, pater. 
<plavt. merc. 1.370> Poste hac nocte non quieui sati~ mea ex sententia. 
<plavt. merc. 1.371> Per mare ut uectu~s, nunc oculi terram mirantur tui. 
<plavt. merc. 1.372> Magis opinor - Id est profecto; uerum actutum apscesserit. 
<plavt. merc. 1.373> Ergo edepol palles. Si sapias, eas ac decumbas domi. 
<plavt. merc. 1.374> Otium non est: mandatis rebus praeuorti uolo. 
<plavt. merc. 1.375> Cras agito, perendie agito. Saepe ex te audiui, pater: 
<plavt. merc. 1.376> Rei mandatae omnis sapientis primum praeuorti decet. 
<plavt. merc. 1.377> Age igitur; nolo aduorsari tuam aduorsum sententiam. 
<plavt. merc. 1.378> Saluos sum, siquidem isti dicto solida et perpetuast fides. 
<plavt. merc. 1.379> Quid illuc est quod a me solus se in consilium seuocat? 
<plavt. merc. 1.380> Non uereor ne illam me amare hic potuerit resciscere; 
<plavt. merc. 1.381> Quippe haud etiam quicquam inepte feci amantes ut solent. 
<plavt. merc. 1.382> Res adhuc quidem hercle in tutost, nam hunc nescire sat scio 
<plavt. merc. 1.383> De illa amica; quod si sciret, esset alia oratio. 
<plavt. merc. 1.384> Quin ego hunc adgredior de illa? Quin ego hinc me amolior? 
<plavt. merc. 1.385> Eo ego, ut quae mandata amicus amicis tradam. Immo mane; 
<plavt. merc. 1.386> Paucula etiam sciscitare priu~ uolo. Dic quid uelis. 
<plavt. merc. 1.387> Vsquine ualuisti? Perpetuo recte, dum quidem illic fui; 
<plavt. merc. 1.388> Verum in portum huc ut sum aduectus, nescioqui animus mihi dolet. 
<plavt. merc. 1.389> Nausea edepol factum credo; uerum actutum apscesserit. 
<plavt. merc. 1.390> Sed quid ais? ecquam tu aduexti tuae matri ancillam e Rhodo? 
<plavt. merc. 1.391> Aduexi. Quid? ea ut uidetur mulier? Non edepol mala. 
<plavt. merc. 1.392> Vt moratast? Nullam uidi melius mea sententia. 
<plavt. merc. 1.393> Mihi quidem edepol uisast quom illam uidi - Eho an uidisti, pater? 
<plavt. merc. 1.394> Vidi. Verum non ex usu nostrost neque adeo placet. 
<plavt. merc. 1.395> Qui uero? Quia - <quia> non nostra formam habet dignam domo. 
<plavt. merc. 1.396> Nihil opust nobis ancilla nisi quae texat, quae molat, 
<plavt. merc. 1.397> Lignum caedat, pensum faciat, aedis uorrat, uapulet, 
<plavt. merc. 1.398> Quae habeat cottidianum familiae coctum cibum: 
<plavt. merc. 1.399> Horunc illa nihilum quicquam facere poterit. Admodum. 
<plavt. merc. 1.400> Ea caussa equidem illam emi dono quam darem matri meae. 
<plavt. merc. 1.402_402> Ne duas neu te aduexisse dixeris. Di me adiuuant.
<plavt. merc. 1.403> Labefacto paullatim. Verum quod praeterii dicere, 
<plavt. merc. 1.404> Neque illa matrem satis honeste tuam sequi poterit comes 
<plavt. merc. 1.405> Neque sinam. Qui uero? Quia illa forma matrem familias 
<plavt. merc. 1.406> Flagitium sit sei sequatur; quando incedat per uias, 
<plavt. merc. 1.407> Contemplent, conspiciant omnes, nutent, nictent, sibilent, 
<plavt. merc. 1.408> Vellicent, uocent, molesti sint; occentent ostium: 
<plavt. merc. 1.409> Impleantur elegeorum meae fores carbonibus. 
<plavt. merc. 1.410> Atque, ut nunc sunt maledicentes homines, uxori meae 
<plavt. merc. 1.411> Mihique obiectent lenocinium facere. Nam quid eost opus? 
<plavt. merc. 1.412> Hercle qui tu recte dicis et tibi adsentior. 
<plavt. merc. 1.413> Sed quid illi nunc fiet? Recte. Ego emero matri tuae 
<plavt. merc. 1.414> Ancillam uiraginem aliquam non malam, forma mala, 
<plavt. merc. 1.415> Vt matrem addecet familias, aut Syram aut Aegyptiam: 
<plavt. merc. 1.416> Ea molet, coquet, conficiet pensum, pinsetur flagro, 
<plavt. merc. 1.417> Neque propter eam quicquam eueniet nostris foribus flagiti. 
<plavt. merc. 1.418> Quid si igitur reddatur illi unde empta est? Minime gentium. 
<plavt. merc. 1.419> Dixit se redhibere si non placeat. Nihil istoc opust: 
<plavt. merc. 1.420> Litigari nolo ego usquam, tuam autem accusari fidem; 
<plavt. merc. 1.421> Multo edepol, si quid faciendumst, facere damni mauolo 
<plavt. merc. 1.422> Quam opprobramentum aut flagitium muliebre ecferri domo. 
<plavt. merc. 1.423> Me tibi illam posse opinor luculente uendere. 
<plavt. merc. 1.425_425> Dum quidem hercle ne minoris uendas quam ego emi, pater.
<plavt. merc. 1.426> Tace modo: senex est quidam qui illam mandauit mihi 
<plavt. merc. 1.427> Vt emerem - ad istanc faciem. At mihi quidam adulescens, pater, 
<plavt. merc. 1.428> Mandauit ad illam faciem, ita ut illa est, emerem sibi. 
<plavt. merc. 1.429> Viginti minis opinor posse me illam uendere. 
<plavt. merc. 1.430> At ego si uelim, iam dantur septem et uiginti minae. 
<plavt. merc. 1.431> At ego - Quin ego, inquam - Ah, nescis quid dicturus sum, tace. 
<plavt. merc. 1.432> Tris minas accudere etiam possum, ut triginta sient. 
<plavt. merc. 1.433> Quo uortisti? Ad illum qui emit. Vbinamst is homo gentium? 
<plavt. merc. 1.435_435> Eccillum uideo. Iubet quinque me addere etiam nunc minas.
<plavt. merc. 1.436> Hercle illunc di infelicent, quisquis est. Ibidem mihi 
<plavt. merc. 1.437> Etiam nunc adnutat addam sex minas. Septem mihi. 
<plavt. merc. 1.438> Numquam edepol me uincet hodie. Commodis poscit, pater. 
<plavt. merc. 1.439> Nequiquam poscit: ego habebo. At illic pollicitust prior. 
<plavt. merc. 1.440> Nihili facio. Quinquaginta poscit. Non centum datur. 
<plavt. merc. 1.441> Potine ut ne licitere aduorsum <mei> animi sententiam? 
<plavt. merc. 1.442> Maxumam hercle habebis praedam: ita ille est, quoi emitur, senex; 
<plavt. merc. 1.443> Sanus non est ex amore illius. Quod posces feres. 
<plavt. merc. 1.444> Certe edepol adulescens ille, quoi ego emo, ecflictim perit 
<plavt. merc. 1.445> Eius amore. Multo hercle ille magi~ senex, si tu scias. 
<plavt. merc. 1.446> Numquam edepol fuit neque fiet ille senex insanior 
<plavt. merc. 1.447> Ex amore quam ille adulescens quoi ego do hanc operam, pater. 
<plavt. merc. 1.448> Quiesce, inquam. Istanc rem ego recte uidero. Quid ais? Quid est? 
<plavt. merc. 1.449> Non ego illam mancupio accepi. Sed ille illam accipiet. Sine. 
<plavt. merc. 1.450> Non potes tu lege uendere illam. Ego aliquid uidero. 
<plavt. merc. 1.451> Post autem communest illa mihi cum alio. Qui scio 
<plavt. merc. 1.452> Quid sit ei animi, uenirene eam uelit an non uelit? 
<plavt. merc. 1.453> Ego scio uelle. At pol ego esse credo aliquem qui non uelit. 
<plavt. merc. 1.454> Quid id mea refert? Quia illi suam rem esse aequomst in manu. 
<plavt. merc. 1.455> Quid ais? Communis mihi illa est cum illo: is hic nunc non adest. 
<plavt. merc. 1.456> Priu~ respondes quam rogo. Priu~ tu emis quam uendo, pater. 
<plavt. merc. 1.457> Nescio, inquam, uelit ille illam necne abalienarier. 
<plavt. merc. 1.458> Quid? illic quidam qui mandauit tibi si emetur, tum uolet, 
<plavt. merc. 1.459> Si ego emo illi qui mandauit, tum ille nolet? nihil agis. 
<plavt. merc. 1.460> Numquam edepol quisquam illam habebit potius quam ille quem ego uolo. 
<plavt. merc. 1.461> Certumnest? Censen certum esse? quin ad nauim iam hinc eo, 
<plavt. merc. 1.462> Ibi uenibit. Vin me tecum illo ire? Nolo. Non places. 
<plavt. merc. 1.463> Meliust te quae sunt mandatae res tibi praeuortier. 
<plavt. merc. 1.464> Tu prohibes. At me incusato: te fecisse sedulo. 
<plavt. merc. 1.465> Ad portum ne bitas, dico iam tibi. Auscultabitur. 
<plavt. merc. 1.466> Ibo ad portum. Ne hic resciscat cauto opust: non ipse emam, 
<plavt. merc. 1.467> Sed Lysimacho amico mandabo. Is se ad portum deixerat 
<plavt. merc. 1.468> Ire dudum. Me moror quom heic asto. - Nullus sum, occidi. 
<plavt. merc. 1.469> Pentheum diripuisse aiiunt Bacchas: nugas maxumas 
<plavt. merc. 1.470> Fuisse credo, praeut quo pacto ego diuorsus distrahor. 
<plavt. merc. 1.471> Qur ego ueiuo? qur non morior? quid mihist in uita boni? 
<plavt. merc. 1.472> Certumst, ibo ad medicum atque ibi me toxico morti dabo, 
<plavt. merc. 1.473> Quando id mi adimitur qua caussa uitam cupio uiuere. 
<plavt. merc. 1.474> Mane, mane opsecro, Charine. Qui me reuocat? Eutychus, 
<plavt. merc. 1.475> Tuos amicus et sodalis, simul uicinus proxumus. 
<plavt. merc. 1.476> Non tu scis quantum malarum rerum sustineam. Scio; 
<plavt. merc. 1.477> Omnia ego istaec auscultaui ab ostio, omnem rem scio. 
<plavt. merc. 1.478> Quid id est quod scis? Tuo~ pater uolt uendere - Omnem rem tenes. 
<plavt. merc. 1.479> Tuam amicam. Nimium multum scis. Tueis ingratieis. 
<plavt. merc. 1.480> Plurumum tu scis. Sed qui scis esse amicam illam meam? 
<plavt. merc. 1.481> Tute heri ipsus mihi narrasti. Satine ut oblitus fui 
<plavt. merc. 1.482> Tibi me narrauisse? Hau mirumst factum. Te nunc consulo. 
<plavt. merc. 1.483> Responde: quo leto censes me ut peream potissumum? 
<plavt. merc. 1.484> Non taces? caue tu istuc deixis. Quid ueis me igitur deicere? 
<plavt. merc. 1.485> Vin patri sublinere pulchre me os tuo? Sane uolo. 
<plavt. merc. 1.486> Visne eam ad portum - Qui potius quam uoles? Atque eximam 
<plavt. merc. 1.487> Mulierem pretio? Qui potius quam auro expendas? Vnde erit? 
<plavt. merc. 1.488> Achillem orabo aurum mihi det Hector qui expensus fuit. 
<plavt. merc. 1.489> Sanun es? Pol sanus sei sim, non te medicum mi expetam. 
<plavt. merc. 1.490> Tanti quanti poscit, uin tanti illam emi? Auctarium 
<plavt. merc. 1.491> Adicito uel mille nummum plus quam poscet. Iam tace. 
<plavt. merc. 1.492> Sed quid ais? unde erit argentum quod des, quom poscet pater? 
<plavt. merc. 1.493> Inuenietur, exquiretur, aliquid fiet; enicas. 
<plavt. merc. 1.494> Iam istuc "aliquid fiet" metuo. Quin taces? Muto imperas. 
<plavt. merc. 1.495> Satin istuc mandatumst? Potin ut aliud cures? Non potest. 
<plavt. merc. 1.496> Bene uale. Non edepol possum priu~ quam tu ad me redieris. 
<plavt. merc. 1.497> Meliust sanus sis. Vale, uince et me serua. Ego fecero. 
<plavt. merc. 1.498> Domi maneto me. Ergo actutum face cum praeda recipias. - 
<plavt. merc. 1.499> Amice amico operam dedi: uicinus quod rogauit,
<plavt. merc. 1.500> Hoc emei mercimonium. Mea es tu, sequere sane. 
<plavt. merc. 1.501> Ne plora: nimi~ stulte facis, oculos corrumpis talis. 
<plavt. merc. 1.502> Quin tibi quidem quod rideas magis est quam ut lamentere. 
<plavt. merc. 1.503> Amabo ecastor, mi senex, eloquere - Exquire quiduis. 
<plavt. merc. 1.504> Qur emeris me. Tene ego? ut quod imperetur facias, 
<plavt. merc. 1.505> Item quod tu mihi si imperes, ego faciam. Facere certumst 
<plavt. merc. 1.506> Pro copia et sapientia quae te uelle arbitrabor. 
<plavt. merc. 1.507> Laboriossi nil tibi quicquam operis imperabo. 
<plavt. merc. 1.508> Namque edepol equidem, mi senex, non didici baiiolare 
<plavt. merc. 1.509> Nec pecua ruri pascere nec pueros nutricare. 
<plavt. merc. 1.510> Bona si esse ueis, bene erit tibi. Tum pol ego perii misera. 
<plavt. merc. 1.511> Qui? Quia illim unde huc aduecta sum, malis bene esse solitumst. 
<plavt. merc. 1.512> Quasi deicas nullam mulierem bonam esse. Haud equidem deico 
<plavt. merc. 1.513> Nec mos meust ut praedicem quod ego omnis scire credam. 
<plavt. merc. 1.514> Oratio edepol pluris est huiius quam quanti haec emptast. 
<plavt. merc. 1.515> Rogare hoc unum te uolo. Roganti respondebo. 
<plavt. merc. 1.516> Quid ais tu? quid nomen tibi deicam esse? Pasicompsae. 
<plavt. merc. 1.517> Ex forma nomen inditumst. Sed quid ais, Pasicompsa? 
<plavt. merc. 1.518> Possin tu, sei ussus uenerit, subtemen tenue nere? 
<plavt. merc. 1.519> Possum. Sei tenue scis, scio te uberius posse nere. 
<plavt. merc. 1.520> De lanificio neminem metuo, una aetate quae sit. 
<plavt. merc. 1.521> Bonae hercle te frugi arbitror, matura iam inde aetate 
<plavt. merc. 1.522> Quom scis facere officium tuom, mulier. Pol docta didici. 
<plavt. merc. 1.523> Operam accusari non sinam meam. Em istaec hercle res est. 
<plavt. merc. 1.524> Ouem tibi eccillam dabo, natam annos sexaginta, 
<plavt. merc. 1.525> Peculiarem. Mi senex, tam uetulam? Generis graecist; 
<plavt. merc. 1.526> Eam sei curabis, perbonast, tondetur nimium scite. 
<plavt. merc. 1.527> Honoris caussa quidquid est quod dabitur gratum habebo. 
<plavt. merc. 1.528> Nunc, mulier, ne tu frustra sis, mea non es, ne arbitrere. 
<plavt. merc. 1.529> Deic igitur quaeso, quoia sum? Tuo ero redempta es rusum; 
<plavt. merc. 1.530> Ego te redemi, ille mecum orauit. Animus rediit, 
<plavt. merc. 1.531> Sei mecum seruatur fides. Bono animo es, liberabit 
<plavt. merc. 1.532> Ille te homo: ita edepol deperit, atque hodie primum uidit. 
<plavt. merc. 1.533> Ecastor iam bienniumst quom mecum rem coepit. 
<plavt. merc. 1.534> Nunc, quando amicum te scio esse illius, indicabo. 
<plavt. merc. 1.535> Quid ais tu? iam bienniumst quom tecum rem habet? Certo; 
<plavt. merc. 1.536> Et inter nos coniurauimus, ego cum illo et ille mecum: 
<plavt. merc. 1.536a_536a> Ego cum uiro et ill~ cum muliere, nisi cum illo aut ille mecum,
<plavt. merc. 1.537> Neuter stupri caussa caput limaret. Di inmortales! 
<plavt. merc. 1.538> Etiam cum uxore non cubet? Amabo, an maritust? 
<plavt. merc. 1.539> Neque est neque erit. Nolim quidem. Homo hercle peiierauit. 
<plavt. merc. 1.540> Nullum adulescentem plus amo. Puer est ille quidem, stulta. 
<plavt. merc. 1.541> Nam illi quidem hau sane diust quom dentes exciderunt. 
<plavt. merc. 1.542> Quid, dentes? Nihil est. Sequere sis. Hunc me diem unum orauit 
<plavt. merc. 1.543> Vt apud me praehiberem locum, ideo quia uxor rurist. - 
<plavt. merc. 1.544> Tandem impetraui egomet me ut corrumperem: 
<plavt. merc. 1.545> Emptast amica clam uxorem et clam filium. 
<plavt. merc. 1.546> Certumst, antiqua recolam et seruibo mihi. 
<plavt. merc. 1.547> Breue iam relicuom uitae spatiumst: quin ego 
<plavt. merc. 1.548> Voluptate, uino et amore delectauero. 
<plavt. merc. 1.549> Nam hanc se bene habere aetatem nimiost aequius. 
<plavt. merc. 1.550> Adulescens quom sis, tum quom est sanguis integer, 
<plavt. merc. 1.551> Rei tuae quaerundae conuenit operam dare; 
<plavt. merc. 1.552> Demum igitur quom sis iam senex, tum in otium 
<plavt. merc. 1.553> Te conloces, dum potest ames: id iam lucrumst 
<plavt. merc. 1.554> Quod uiuis. Hoc ut deico, facteis persequar. 
<plavt. merc. 1.555> Nunc tamen interea ad med huc inuisam domum: 
<plavt. merc. 1.556> Vxor me exspectat iam dudum essuriens domi; 
<plavt. merc. 1.557> Iam iurgio enicabit, si intro rediero. 
<plavt. merc. 1.558> Verum hercle postremo, utut est, non ibo tamen, 
<plavt. merc. 1.559> Sed hunc uicinum priu~ conueniam quam domum 
<plavt. merc. 1.560> Redeam; ut mihi aedis aliquas conducat uolo 
<plavt. merc. 1.561> Vbi habitet istaec mulier. Atque eccum it foras 
<plavt. merc. 1.562> Adducam ego illum iam ad te, si conuenero. 
<plavt. merc. 1.563> Me dicit. Quid ais, Demipho? Est mulier domi? 
<plavt. merc. 1.564> Quid censes? Quid si uisam? Quid properas? <mane.>
<plavt. merc. 1.565> Quid faciam? Quod opust facto facito ut cogites. 
<plavt. merc. 1.566> Quid cogitem? equidem hercle opus hoc facto existimo 
<plavt. merc. 1.567> Vt illo intro eam. Itane uero, ueruex? intro eas? 
<plavt. merc. 1.568> Quid aliud faciam? Prius hoc ausculta atque ades: 
<plavt. merc. 1.569> Prius etiamst quod te facere ego aequom censeo. 
<plavt. merc. 1.570> Nam nunc si illo introieris, amplecti uoles, 
<plavt. merc. 1.571> Confabulari atque osculari. Tu quidem 
<plavt. merc. 1.572> Meum animum gestas: scis quid acturus siem. 
<plavt. merc. 1.573> Peruorse facies. Quodne ames? Tanto minus. 
<plavt. merc. 1.574> Iaiunitatis plenus, anima foetida, 
<plavt. merc. 1.575> Senex hircosus tu osculere mulierem? 
<plavt. merc. 1.576> Vtine adueniens uomitum excutias mulieri? 
<plavt. merc. 1.577> Scio pol te amare, quom istaec praemostras mihi. 
<plavt. merc. 1.578> Quid si igitur unum faciam hoc? si censes, coquom 
<plavt. merc. 1.579> Aliquem arripiamus prandium qui percoquat 
<plavt. merc. 1.580> Apud te hic usque ad uesperum. Em istuc censeo. 
<plavt. merc. 1.581> Nunc tu sapienter loquere neque amatorie. 
<plavt. merc. 1.582> Quid stamus? quin ergo imus atque opsonium 
<plavt. merc. 1.583> Curamus, pulchre ut simus? Equidem te sequor. 
<plavt. merc. 1.584> Atque hercle inuenies tu locum illi, si sapis: 
<plavt. merc. 1.585> Nullum hercle praeter hunc diem illa apud med erit. 
<plavt. merc. 1.586> Metuo ego uxorem, cras si rure redierit 
<plavt. merc. 1.587> Ne illam hic offendat. Res parata est, sequere me. - 
<plavt. merc. 1.588> Sumne ego homo miser, qui nusquam bene queo quiescere?
<plavt. merc. 1.589> Si domi sum, foris est animus, sin foris sum, animus domist. 
<plavt. merc. 1.590> Ita mi in pectore atque in corde facit amor incendium: 
<plavt. merc. 1.591> Ni ex oculis lacrumae defendant, iam ardeat credo caput. 
<plavt. merc. 1.592> Spem teneo, salutem amisi; redeat an non nescio: 
<plavt. merc. 1.593> Si opprimit pater quod dixit, exsolatum abiit salus; 
<plavt. merc. 1.594> Sein sodalis quod promisit fecit, non abiit salus. 
<plavt. merc. 1.595> Sed tamendem si podagrosis pedibus esset Eutychus, 
<plavt. merc. 1.596> Iam a portu rediisse potuit. Id illi uitium maxumumst 
<plavt. merc. 1.597> Quod nimi~ tardus est aduorsum mei animi sententiam. 
<plavt. merc. 1.598> Sed isne est quem currentem uideo? ipsus est. Ibo obuiam. 
<plavt. merc. 1.598a_598a> Diuom atque hominum quae speratrix atque era eadem es hominibus,
<plavt. merc. 1.598b_598b> Spem speratam quom optulisti hanc mihi, tibi gratis ago.
<plavt. merc. 1.599> Nunc, quod restat, - ei disperii! uoltus neutiquam huius placet; 
<plavt. merc. 1.600> Tristis incedit (pectus ardet, haereo), quassat caput. 
<plavt. merc. 1.601> Eutyche! Eu, Charine! Priu~quam recipias anhelitum, 
<plavt. merc. 1.602> Vno uerbo eloquere: ubi ego sum? hicine an apud mortuos? 
<plavt. merc. 1.603> Neque apud mortuos neque hic es. Saluos sum, inmortalitas 
<plavt. merc. 1.604> Mihi data est: hic emit illam, pulchre os subleuit patri. 
<plavt. merc. 1.605> Impetrabilior qui uiuat nullus est. Dice, opsecro: 
<plavt. merc. 1.606> Sei neque hic neque Accherunti sum, ubi sum? Nusquam gentium. 
<plavt. merc. 1.607> Disperii, illaec interemit me modo oratio. 
<plavt. merc. 1.608> Odiosast oratio, quom rem agas longinquom loqui. 
<plavt. merc. 1.609> Quidquid est, ad capita rerum perueni. Primum omnium: 
<plavt. merc. 1.610> Periimus. Quin tu illud potius nuntias quod nescio? 
<plavt. merc. 1.611> Mulier alienata est aps te. Eutyche, capital facis. 
<plavt. merc. 1.612> Qui? Quia aequalem et sodalem, liberum ciuem, enicas. 
<plavt. merc. 1.613> Ne di sirint! Demisisti gladium in iugulum: iam cadam. 
<plavt. merc. 1.614> Quaeso hercle, animum ne desponde. Nullust quem despondeam. 
<plavt. merc. 1.615> Loquere pono aliam malam rem. Quoii est empta? Nescio. 
<plavt. merc. 1.616> Iam addicta atque abducta erat, quom ad portum uenio. Vae mihi! 
<plavt. merc. 1.617> Montis tu quidem mali in me ardentis iam dudum iacis. 
<plavt. merc. 1.618> Perge, excrucia, carnufex, quandoquidem occepisti semel. 
<plavt. merc. 1.619> Non tibi istuc magis diuidiaest, quam mihi hodie fuit. 
<plavt. merc. 1.620> Dic, quis emit? Nescio hercle. Hem istucinest operam dare 
<plavt. merc. 1.621> Bonum sodalem? Quid me facere uis? Idem quod me uides, 
<plavt. merc. 1.622> Vt pereas. Quin percontatu~s hominis quae facies foret 
<plavt. merc. 1.623> Qui illam emisset: eo si pacto posset indagarier 
<plavt. merc. 1.624> Mulier? heu me miserum! Flere omitte, istuc quod nunc agis. 
<plavt. merc. 1.625> Quid ego feci? Perdidisti me et fidem mecum tuam. 
<plavt. merc. 1.626> Di sciunt culpam meam istanc non esse ullam. Eugepae! 
<plavt. merc. 1.627> Deos apsentis testis memoras: qui ego istuc credam tibi? 
<plavt. merc. 1.628> Quia tibi in manu est quod credas, ego quod dicam, id mihi in manust. 
<plavt. merc. 1.629> De istac re argutus es, ut par pari respondeas, 
<plavt. merc. 1.630> Ad mandata claudus, caecus, mutus, mancus, debilis. 
<plavt. merc. 1.631> Promittebas te os sublinere meo patri: egomet credidi 
<plavt. merc. 1.632> Homini docto rem mandare, is lapidi mando maxumo. 
<plavt. merc. 1.633> Quid ego facerem? Quid tu faceres? men rogas? requireres, 
<plavt. merc. 1.634> Rogitares quis esset aut unde esset, qua prosapia, 
<plavt. merc. 1.635> Ciuisne esset an peregrinus. Ciuem esse aibant Atticum. 
<plavt. merc. 1.636> Vbi habitaret inuenires saltem, si nomen nequis. 
<plavt. merc. 1.637> Nemo aiebat scire. At saltem hominis faciem exquireres. 
<plavt. merc. 1.638> Feci. Qua forma esse aiebant, <Eutyche>? Ego dicam tibi: 
<plavt. merc. 1.639> Canum, uarum, uentriosum, bucculentum, breuiculum, 
<plavt. merc. 1.640> Subnigris oculis, oblongis malis, pansam aliquantulum. 
<plavt. merc. 1.641> Non hominem mi sed thensaurum nescioquem memoras mali. 
<plavt. merc. 1.642> Numquid est quod dicas aliud de illo? Tantum, quod sciam. 
<plavt. merc. 1.643> Edepol ne ille oblongis malis mihi dedit magnum malum. 
<plavt. merc. 1.644> Non possum durare, certumst exsulatum hinc ire me. 
<plavt. merc. 1.645> Sed quam capiam ciuitatem cogito potissumum: 
<plavt. merc. 1.646> Megares, Eretriam, Corinthum, Chalcidem, Cretam, Cyprum, 
<plavt. merc. 1.647> Sicyonem, Cnidum, Zacynthum, Lesbiam, Boeotiam. 
<plavt. merc. 1.648> Qur istuc coeptas consilium? Quia enim me adflictat amor. 
<plavt. merc. 1.649> Quid tu ais? quid quom illuc quo nunc ire paritas ueneris, 
<plavt. merc. 1.650> Si ibi amare forte occipias atque item eius sit inopia, 
<plavt. merc. 1.651> Iam inde porro aufugies, deinde item illinc, si item euenerit? 
<plavt. merc. 1.652> Quis modus tibi exsilio tandem eueniet, qui finis fugae? 
<plavt. merc. 1.653> Quae patria aut domus tibi stabilis esse poterit? dic mihi. 
<plavt. merc. 1.654> Cedo, si hac urbe abis, amorem te hic relicturum putas? 
<plavt. merc. 1.655> Si id fore ita sat animo acceptum est, certum id, pro certo si habes, 
<plavt. merc. 1.656> Quanto te satiust rus aliquo abire, ibi esse, ibi uiuere 
<plavt. merc. 1.657> Adeo dum illius te cupiditas atque amor missum facit? 
<plavt. merc. 1.658> Iam dixisti? Dixi. Frustra dixti. Hoc mihi certissumumst. 
<plavt. merc. 1.659> Eo domum, patrem atque matrem ut meos salutem, postea 
<plavt. merc. 1.660> Clam patrem patria hac ecfugiam aut aliquid capiam consili. - 
<plavt. merc. 1.661> Vt corripuit se repente atque abiit! heu misero mihi! 
<plavt. merc. 1.662> Si ille abierit, mea factum omnes dicent esse ignauia. 
<plavt. merc. 1.663> Certumst praeconum iubere iam quantum est conducier, 
<plavt. merc. 1.664> Qui illam inuestigent, qui inueniant. Post ad praetorem ilico 
<plavt. merc. 1.665> Ibo, orabo ut conquistores det mi in uicis omnibus; 
<plavt. merc. 1.666> Nam mihi nil relicti quicquam aliud iam esse intellego. - 
<plavt. merc. 1.667> Quoniam a uiro ad me rus aduenit nuntius
<plavt. merc. 1.668> Rus non iturum, feci ego ingenium meum, 
<plavt. merc. 1.669> Reueni, ut illum persequar qui me fugit. 
<plavt. merc. 1.670> Sed anum non uideo consequi nostram Syram. 
<plavt. merc. 1.671> Atque eccam incedit tandem. Quin is ocius? 
<plavt. merc. 1.672> Nequeo mecastor, tantum hoc onerist quod fero. 
<plavt. merc. 1.673> Quid oneris? Annos octoginta et quattuor: 
<plavt. merc. 1.674> Et eodem accedit seruitus, sudor, sitis: 
<plavt. merc. 1.675> Simul haec quae porto deprimunt. Aliquid cedo 
<plavt. merc. 1.676>+qui hanc uicini nostri aram augeam.+ 
<plavt. merc. 1.677> Da sane hanc uirgam lauri. Abi tu intro. Eo. - 
<plavt. merc. 1.678> Apollo, quaeso te ut des pacem propitius, 
<plavt. merc. 1.679> Salutem et sanitatem nostrae familiae, 
<plavt. merc. 1.680> Meoque ut parcas gnato pace propitius. 
<plavt. merc. 1.681> Disperii, perii misera, uae miserae mihi! 
<plavt. merc. 1.682> Satin tu sana es, opsecro? quid eiulas? 
<plavt. merc. 1.683> Dorippa, mea Dorippa. Quid clamas, opsecro? 
<plavt. merc. 1.684> Nescioquaest mulier intus hic in aedibus. 
<plavt. merc. 1.685> Quid, mulier? Mulier meretrix. Veron serio? 
<plavt. merc. 1.686> Nimium scis sapere ruri quae non manseris. 
<plavt. merc. 1.687> Quamueis insipiens poterat persentiscere 
<plavt. merc. 1.688>* * * 
<plavt. merc. 1.688_688> Illam esse amicam tui uiri bellissumi.
<plavt. merc. 1.689> Credo mecastor. I hac mecum, ut uideas semul 
<plavt. merc. 1.690> Tuam Alcumenam paelicem, Iuno mea. - 
<plavt. merc. 1.691> Ecastor uero istuc eo quantum potest. - 
<plavt. merc. 1.692> Parumne est malai rei quod amat Demipho, 
<plavt. merc. 1.693> Ni sumptuosus insuper etiam siet? 
<plavt. merc. 1.694> Decem si uocasset summos ad cenam uiros, 
<plavt. merc. 1.695> Nimium opsonauit. Sed coquos, quasi in mari 
<plavt. merc. 1.696> Solet hortator remiges hortarier, 
<plavt. merc. 1.697> Ita hortabatur. Egomet conduxi coquom. 
<plavt. merc. 1.698> Sed eum demiror non uenire ut iusseram. 
<plavt. merc. 1.699> Sed hinc quinam a nobis exit? aperitur foris. 
<plavt. merc. 1.700> Miserior mulier me nec fiet nec fuit, 
<plavt. merc. 1.701> Tali uiro quae nupserim. Heu miserae mihi! 
<plavt. merc. 1.702> Em quoi te et tua quae tu habeas commendes uiro, 
<plavt. merc. 1.703> Em quoi decem talenta dotis detuli, 
<plavt. merc. 1.704> Haec ut uiderem, ut ferrem has contumelias! 
<plavt. merc. 1.705> Perii hercle! rure iam rediit uxor mea: 
<plavt. merc. 1.706> Vidisse credo mulierem <illam> in aedibus. 
<plavt. merc. 1.707> Sed quae loquatur exaudire hinc non queo. 
<plavt. merc. 1.708> Accedam propius. Vae miserae mi! Immo mihi. 
<plavt. merc. 1.709> Disperii! Equidem hercle oppido perii miser! 
<plavt. merc. 1.710> Vidit. Vt te omnes, Demipho, di perduint! 
<plavt. merc. 1.711> Pol hoc est ire quod rus meu~ uir noluit. 
<plavt. merc. 1.712> Quid nunc ego faciam nisi uti adeam atque adloquar? 
<plavt. merc. 1.713> Iubet saluere suo~ uir uxorem suam. 
<plavt. merc. 1.714> Vrbani fiunt rustici? Pudicius 
<plavt. merc. 1.715> Faciunt quam illi qui non fiunt rustici. 
<plavt. merc. 1.716> Num quid delinquont rustici? Ecastor minus 
<plavt. merc. 1.717> Quam urbani et multo minu~ mali quaerunt sibi. 
<plavt. merc. 1.718> Quid autem urbani deliquerunt? dic mihi, 
<plavt. merc. 1.719> Cupio hercle scire. Sed tu me temptas sciens. 
<plavt. merc. 1.720> Quoia illa mulier intust? Vidistine eam? 
<plavt. merc. 1.721> Vidi. Quoia ea sit rogitas? Resciscam tamen. 
<plavt. merc. 1.722> Vin dicam quoiast? illa - illa edepol - uae mihi! 
<plavt. merc. 1.723> Nescio quid dicam. Haeres. Hau uidi magis. 
<plavt. merc. 1.724> Quin dicis? Quin si liceat - Dictum oportuit. 
<plavt. merc. 1.725> Non possum, ita instas; urges quasi pro noxio. 
<plavt. merc. 1.726> Scio, innoxiu~s. Audacter quamuis dicito. 
<plavt. merc. 1.727> Dice igitur. Dicam. Atqui dicundum est tamen. 
<plavt. merc. 1.728> Illast - etiam uis nomen dicam? Nihil agis, 
<plavt. merc. 1.729> Manufesto teneo in noxia. Qua noxia? 
<plavt. merc. 1.730> Istaquidem illa est. Quae illa est? Illa - +Iohia+ 
<plavt. merc. 1.731> Iam - si nihil usus esset, iam non dicerem. 
<plavt. merc. 1.735_735> Non tu scis quae sit illa? Immo iam scio:
<plavt. merc. 1.736> De istac sum iudex captus. Iudex? iam scio: 
<plavt. merc. 1.737> Nunc tu in consilium istam aduocauisti tibi. 
<plavt. merc. 1.738> Immo sic: sequestro mihi datast. Intellego. 
<plavt. merc. 1.739> Nihil hercle istius quicquam est. Numero purigas. 
<plavt. merc. 1.740> Nimium negoti repperi. Enim uero haereo. 
<plavt. merc. 1.741> Agite ite actutum, nam mi amatori seni 
<plavt. merc. 1.742> Coquendast cena. Atque, quom recogito, 
<plavt. merc. 1.743> Nobis coquendast, non quoi conducti sumus. 
<plavt. merc. 1.744> Nam qui amat quod amat si habet, id habet pro cibo: 
<plavt. merc. 1.745> Videre, amplecti, osculari, adloqui; 
<plavt. merc. 1.746> Sed nos confido onustos redituros domum. 
<plavt. merc. 1.747> Eite hac. Sed eccum qui nos conduxit senex. 
<plavt. merc. 1.748> Ecce autem perii, coquos adest! Aduenimus. 
<plavt. merc. 1.749> Abei. Quid, abeam? St! abei. Abeam? Abei. 
<plavt. merc. 1.750> Non estis cenaturi? Iam saturi sumus. 
<plavt. merc. 1.751> Sed - Interii! Quid ais tu? etiamne haec illi tibi 
<plavt. merc. 1.752> Iusserunt ferri, quos inter iudex datu~s? 
<plavt. merc. 1.753> Haecin tua est amica quam dudum mihi 
<plavt. merc. 1.754> Te amare dixtei, quom opsonabas? Non taces? 
<plavt. merc. 1.755> Sati~ scitum filum mulieris. Verum hercle anet. 
<plavt. merc. 1.756> Abin dierectus? Hau malast. At tu malu~s. 
<plavt. merc. 1.757> Scitam hercle opinor concubinam hanc. Quin abis? 
<plavt. merc. 1.758> Non ego sum qui te dudum conduxi. Quid est? 
<plavt. merc. 1.759> Immo hercle tu istic ipsus. Vae misero mihi! 
<plavt. merc. 1.760> Nempe uxor rurist tua, quam dudum deixeras 
<plavt. merc. 1.761> Te odisse atque anguis. Egone istuc dixi tibi? 
<plavt. merc. 1.762> Mihi quidem hercle. Ita me amabit Iuppiter, 
<plavt. merc. 1.763> Vxor, ut ego illud numquam deixi. Etiam negas? 
<plavt. merc. 1.764> Palam istaec fiunt te me odisse. Quin nego. 
<plavt. merc. 1.765> Non, non ted odisse aibat sed uxorem suam; 
<plavt. merc. 1.766> Et uxorem suam ruri esse aiebat. Haec east. 
<plavt. merc. 1.767> Quid mihi molestu~s? Quia nouisse me negas; 
<plavt. merc. 1.768> Nisi metuis tu istanc. Sapio, nam mihi unicast. 
<plavt. merc. 1.769> Vein me experirei? Nolo. Mercedem cedo. 
<plavt. merc. 1.770> Cras petito; dabitur. Nunc abi. Heu miserae mihi! 
<plavt. merc. 1.771> Nunc ego uerum illud uerbum esse experior uetus: 
<plavt. merc. 1.772> Aliquid mali esse propter uicinum malum. 
<plavt. merc. 1.773> Qur heic astamus? quin abimus? incommodi 
<plavt. merc. 1.774> Si quid tibi euenit, id non est culpa mea. 
<plavt. merc. 1.775> Quin me eradicas miserum. Scio iam quid uelis: 
<plavt. merc. 1.776> Nemp~ me hinc abire ueis. Volo inquam. Abibitur. 
<plavt. merc. 1.777> Drachmam dato. Dabitur. Darei ergo sis iube. 
<plavt. merc. 1.778> Darei potest interea dum illei ponunt. Quin abis? 
<plavt. merc. 1.779> Potine ut molestus ne sis? Agite apponite 
<plavt. merc. 1.780> Opsonium istuc ante pedes illi seni. 
<plavt. merc. 1.781> Haec uassa aut mox aut cras iubebo aps te peti. 
<plavt. merc. 1.782> Sequiminei. - Fortasse te illum mirari coquom 
<plavt. merc. 1.783> Quod uenit atque haec attulit. Dicam id quid est. 
<plavt. merc. 1.784> Non miror sei quid damni facis aut flagiti. 
<plavt. merc. 1.785> Nec pol ego patiar seic me nuptam tam male 
<plavt. merc. 1.786> Measque in aedis seic scorta obductarier. 
<plavt. merc. 1.787> Syra, i, rogato meum patrem uerbeis meeis 
<plavt. merc. 1.788> Vt ueniat ad me iam semul tecum. - Eo. - 
<plavt. merc. 1.789> Nescis negoti quid sit, uxor, opsecro. 
<plavt. merc. 1.790> Concepteis uerbeis iam iusiurandum dabo 
<plavt. merc. 1.791> Me numquam quicquam cum illa - iamne abiit Syra? 
<plavt. merc. 1.792> Perii hercle! ecce autem haec abiit. Vae misero mihi! 
<plavt. merc. 1.793> At te, uicine, di deaeque perduint, 
<plavt. merc. 1.794> Cum tua amica cumque amationibus! 
<plavt. merc. 1.795> Suspicione impleuit me indignissume, 
<plavt. merc. 1.796> Conciuit hostis domi: uxor acerrumast. 
<plavt. merc. 1.797> Ibo ad forum atque Demiphoni haec eloquar, 
<plavt. merc. 1.798> Me istanc capillo protracturum esse in uiam, 
<plavt. merc. 1.799> Nisi hinc abducit quo uolt ex hisce aedibus. 
<plavt. merc. 1.800> Vxor, heus uxor! quamquam tu irata es mihi, 
<plavt. merc. 1.801> Iubeas, si sapias, haec hinc intro auferrier: 
<plavt. merc. 1.802> Eadem licebit mox cenare rectius. - 
<plavt. merc. 1.803> Era quo me misit, ad patrem, non est domi: 
<plavt. merc. 1.804> Rus abiisse aibant. Nunc domum renuntio. 
<plavt. merc. 1.805> Defessus sum urbem totam peruenarier: 
<plavt. merc. 1.806> Nihil inuestigo quicquam de illa muliere. 
<plavt. merc. 1.807> Sed mater rure rediit, nam uideo Syram 
<plavt. merc. 1.808> Astare ante aedis. Syra! Quis est qui me uocat? 
<plavt. merc. 1.809> Erus atque alumnus tuo~ sum. Salue, alumnule. 
<plavt. merc. 1.810> Iam mater rure rediit? responde mihi. 
<plavt. merc. 1.811> Cum quidem salute familiai maxuma. 
<plavt. merc. 1.812> Quid istuc negotist? Tuo~ pater bellissumus 
<plavt. merc. 1.813> Amicam adduxit intro in aedis. Quo modo? 
<plavt. merc. 1.814> Adueniens mater rure eam offendit domi. 
<plavt. merc. 1.815> Pol hau censebam istarum esse operarum patrem. 
<plavt. merc. 1.816> Etiam nunc mulier intust? Etiam. Sequere me. - 
<plavt. merc. 1.817> Ecastor lege dura uiuont mulieres 
<plavt. merc. 1.818> Multoque iniquiore miserae quam uiri. 
<plavt. merc. 1.819> Nam si uir scortum duxit clam uxorem suam, 
<plavt. merc. 1.820> Id si resciuit uxor, inpunest uiro; 
<plavt. merc. 1.821> Vxor uirum si clam domo egressa est foras, 
<plavt. merc. 1.822> Viro fit caussa, exigitur matrumonio. 
<plavt. merc. 1.823> Vtinam lex esset eadem quae uxori est uiro; 
<plavt. merc. 1.824> Nam uxor contenta est quae bona est uno uiro: 
<plavt. merc. 1.825> Qui minu~ uir una uxore contentus siet? 
<plavt. merc. 1.826> Ecastor faxim, si itidem plectantur uiri, 
<plavt. merc. 1.827> Si quis clam uxorem duxerit scortum suam, 
<plavt. merc. 1.828> Vt illae exiguntur quae in se culpam commerent, 
<plavt. merc. 1.829> Plures uiri sint uidui quam nunc mulieres. - 
<plavt. merc. 1.830> Limen superum inferumque, salue, simul autem uale:
<plavt. merc. 1.831> Hunc hodie postremum extollo mea domo patria pedem. 
<plavt. merc. 1.832> Vsus, fructus, uictus, cultus iam mihi harunc aedium 
<plavt. merc. 1.833> Interemptust, interfectust, alienatust. Occidi! 
<plavt. merc. 1.834> Di penates meum parentum, familiai Lar pater, 
<plavt. merc. 1.835> Vobis mando meum parentum rem bene ut tutemini. 
<plavt. merc. 1.836> Ego mihi alios deos penatis persequar, alium Larem, 
<plavt. merc. 1.837> Aliam urbem, aliam ciuitatem: ab Atticis abhorreo; 
<plavt. merc. 1.838> Nam ubi mores deteriores increbrescunt in dies, 
<plavt. merc. 1.839> Vbique amici qui infideles sient nequeas pernoscere 
<plavt. merc. 1.840> Vbique id eripiatur animo tuo quod placeat maxume, 
<plavt. merc. 1.841> Ibi quidem si regnum detur, non cupitast ciuitas. 
<plavt. merc. 1.842> Diuom atque hominum quae speratrix atque era eadem es hominibus, 
<plavt. merc. 1.843> Spem speratam quom optulisti hanc mihi gratis ago. 
<plavt. merc. 1.844> Ecquisnam deus est qui mea nunc laetus laetitia fuat? 
<plavt. merc. 1.845> Domi erat quod quaeritabam: sex sodalis repperi, 
<plavt. merc. 1.846> Vitam, amicitiam, ciuitatem, laetitiam, ludum, iocum; 
<plavt. merc. 1.847> Eorum inuentu res simitu pessumas pessum dedi, 
<plavt. merc. 1.848> Iram, inimicitiam, maerorem, lacrumas, exsilium, inopiam, 
<plavt. merc. 1.849> Solitudinem, stultitiam, exitium, pertinaciam. 
<plavt. merc. 1.850> Date, di, quaeso conueniundi mihi eius celerem copiam. 
<plavt. merc. 1.851> Apparatus sum ut uidetis: abicio superbiam; 
<plavt. merc. 1.852> Egomet mihi comes, calator, equos, agaso, armiger, 
<plavt. merc. 1.853> Egomet sum mihi imperator, idem egomet mihi oboedio, 
<plavt. merc. 1.854> Egomet mihi fero quod usust. O Cupido, quantus es! 
<plavt. merc. 1.855> Nam tu quemuis confidentem facile tuis factis facis, 
<plavt. merc. 1.856> Eundem ex confidente actutum diffidentem denuo. 
<plavt. merc. 1.857> Cogito quonam ego illum curram quaeritatum. Certa rest 
<plavt. merc. 1.858> Me usque quaerere illam quoquo hinc abductast gentium; 
<plavt. merc. 1.859> Neque mihi ulla opsistet amnis nec mons neque adeo mare 
<plavt. merc. 1.860> Nec calor nec frigus metuo neque uentum neque grandinem; 
<plavt. merc. 1.861> Imbrem perpetiar, laborem sufferam, solem, sitim; 
<plavt. merc. 1.862> Non concedam neque quiescam usquam noctu neque dius 
<plavt. merc. 1.863> Priu~ profecto quam aut amicam aut mortem inuestigauero. 
<plavt. merc. 1.864> Nescioquoia uox ad auris mi aduolauit. Inuoco 
<plavt. merc. 1.865> Vos, Lares uiales, ut me bene tutetis. Iuppiter! 
<plavt. merc. 1.866> Estne illic Charinus? Ciues, bene ualete. Ilico 
<plavt. merc. 1.867> Sta, Charine. Qui me reuocat? Spes, Salus, Victoria. 
<plavt. merc. 1.868> Quid me uoltis? Ire tecum. Alium comitem quaerite, 
<plavt. merc. 1.869> Non amittunt hi me comites qui tenent. Qui sunt ei? 
<plavt. merc. 1.870> Cura, miseria, aegritudo, lacrumae, lamentatio. 
<plavt. merc. 1.871> Repudia istos comites atque huc respice et reuortere. 
<plavt. merc. 1.872> Siquidem mecum fabulari uis, supsequere. Sta ilico. 
<plavt. merc. 1.873> Male facis properantem qui me commorare. Sol abit. 
<plavt. merc. 1.874> Si huc item properes ut istuc properas, facias rectius: 
<plavt. merc. 1.875> Huc secundus uentus nunc est; cape modo uorsoriam: 
<plavt. merc. 1.876> Hic fauonius serenust, istic auster imbricus; 
<plavt. merc. 1.877> Hic facit tranquillitatem, iste omnis fluctus conciet. 
<plavt. merc. 1.878> Recipe te ad terram, Charine, huc ex aduorsoque uide sis. 
<plavt. merc. 1.879> Nubis ater imberque instat - aspicin? - ad sinisteram. 
<plavt. merc. 1.880> Caelum ut est splendore plenum nonne ex aduorso uides? 
<plavt. merc. 1.881> Religionem illic <mi> obiecit: recipiam me illuc. Sapis. 
<plavt. merc. 1.882> O Charine, contra pariter fer gradum et confer pedem, 
<plavt. merc. 1.883> Porge bracchium. Prehende. Iam tenes? Teneo. Tene. 
<plavt. merc. 1.884> Quo nunc ibas? Exsulatum. Quid ibi faceres? Quod miser. St! 
<plavt. merc. 1.885> Ne paue, restituam iam ego te in gaudio antiquo ut sies. 
<plavt. merc. 1.886> Maxume quod uis audire, id audies, quod gaudeas. 
<plavt. merc. 1.887> Sta ilico, <nam> amicus <amico> aduenio multum beneuolens. 
<plavt. merc. 1.888> Tuam amicam - Quid eam? Vbi sit ego scio. Tune, opsecro? 
<plavt. merc. 1.889> Sanam et saluam. Vbi eam saluam? Ego scio. Ego me mauelim. 
<plavt. merc. 1.890> Potin ut animo sis tranquillo? Quid si mi animus fluctuat? 
<plavt. merc. 1.891> Ego istum in tranquillo, quieto, tuto sistam: ne time. 
<plavt. merc. 1.892> Opsecro te, loquere <propere> ubi sit, ubi eam uideris. 
<plavt. merc. 1.893> Quid taces? dice. Enicas me miserum tua reticentia. 
<plavt. merc. 1.894> Non longe hinc abest a nobis. Quin commostras, sei uides? 
<plavt. merc. 1.895> Non uideo hercle nunc, sed uidi modo. Qui Ego uideam facis? 
<plavt. merc. 1.896> Faciam. Longum istuc amantist. Etiam metuis? omnia 
<plavt. merc. 1.897> Commostrabo. Amicior mihi nullus uiuit atque is est 
<plavt. merc. 1.898> Qui illam habet neque est quoi magi~ me melius uelle aequom siet. 
<plavt. merc. 1.899> Non curo istunc, de illa quaero. De illa ergo ego dico tibi. 
<plavt. merc. 1.900> Sane hoc non in mentem uenit dudum, ut ubi <sit dicerem>. 
<plavt. merc. 1.901> Dic igitur, ubi illa est? In nostris aedibus. Aedis probas, 
<plavt. merc. 1.902> Si tu uera dicis, pulchre aedificatas arbitro. 
<plavt. merc. 1.903> Sed quid ego istuc credam? uidisti an de audito nuntias? 
<plavt. merc. 1.904> Egomet uidi. Quis eam adduxit ad uos, inque. <Tu> rogas? 
<plavt. merc. 1.905> Vera dicis. Nil, Charine, te quidem quicquam pudet. 
<plavt. merc. 1.906> Quid tua refert qui cum istac uenerit? Dum istic siet. 
<plavt. merc. 1.907> Est profecto. Opta ergo ob istunc nuntium quid uis tibi. 
<plavt. merc. 1.908> Quid si optabo? Deos orato ut eius faciant copiam. 
<plavt. merc. 1.909> Derides. Seruata res est demum, si illam uidero. 
<plavt. merc. 1.910> Sed quin ornatum hunc reicio? heus! aliquis actutum huc foras 
<plavt. merc. 1.911> Exite, illinc pallium mi ecferte. Em, nunc tu mihi places. 
<plavt. merc. 1.912> Optume aduenis, puere, cape chlamydem atque istic sta ilico, 
<plavt. merc. 1.913> Vt, si haec non sint uera, inceptum hoc itiner perficere exsequar. 
<plavt. merc. 1.914> Non mihi credis? Omnia equidem credo quae dicis mihi. 
<plavt. merc. 1.915> Sed quin intro ducis me ad eam, ut uideam? Paullisper mane. 
<plavt. merc. 1.916> Quid manebo? Tempus non est intro eundi. Enicas. 
<plavt. merc. 1.917> Non opus est, inquam, nunc intro te ire. Responde mihi, 
<plavt. merc. 1.918> Qua caussa? Operae non est. Qur? Quia non est illi commodum. 
<plavt. merc. 1.919> Itane? commodum illi non est, quae me amat, quam ego contra amo? 
<plavt. merc. 1.920> Omnibus me ludificatur hic modis. Ego stultior 
<plavt. merc. 1.921> Qui isti credam. Commoratur. Chlamydem sumam denuo. 
<plavt. merc. 1.922> Mane parumper atque haec audi. Cape sis, puere, hoc pallium. 
<plavt. merc. 1.923> Mater irata est patri uehementer, quia scortum sibi 
<plavt. merc. 1.924> Ob oculos adduxerit in aedis, dum ruri ipsa abest: 
<plavt. merc. 1.925> Suspicatur illam amicam esse illi. Zonam sustuli. 
<plavt. merc. 1.926> Eam rem nunc exquirit intus. Iam machaerast in manu. 
<plavt. merc. 1.927> Nam si eo ted intro ducam - Tollo ampullam atque hinc eo. 
<plavt. merc. 1.928> Mane, mane, Charine. Erras, <sic> me decipere hau potes. 
<plavt. merc. 1.929> Neque edepol uolo. Quin tu ergo itiner exsequi meum me sinis? 
<plavt. merc. 1.930> Non sino. Egomet me moror. Tu puere, abi hinc intro ocius. 
<plavt. merc. 1.931> Iam in currum escendi, iam lora in manus cepi meas. 
<plavt. merc. 1.932> Sanus non es. Quin, pedes, uos in curriculum conicitis 
<plavt. merc. 1.933> In Cyprum recta, quandoquidem pater mihi exsilium parat? 
<plavt. merc. 1.934> Stultus es, noli istuc quaeso dicere. Certum exsequist, 
<plavt. merc. 1.935> Operam ut sumam ad peruestigandum ubi sit illaec. Quin domist. 
<plavt. merc. 1.936> Nam hic quod dixit id mentitust. Vera dixi equidem tibi. 
<plavt. merc. 1.937> Iam Cyprum ueni. Quin sequere, ut illam uideas quam expetis. 
<plavt. merc. 1.938> Percontatus non inueni. Matris iam iram neglego. 
<plavt. merc. 1.939> Porro proficiscor quaesitum. Nunc perueni Chalcidem; 
<plavt. merc. 1.940> Video ibi hospitem Zacyntho, dico quid eo aduenerim, 
<plavt. merc. 1.941> Rogito quis eam uexerit, quis habeat si ibi indaudiuerit. 
<plavt. merc. 1.942> Quin tu istas omittis nugas ac mecum huc intro ambulas? 
<plavt. merc. 1.943> Hospes respondit Zacynthi ficos fieri non malas. 
<plavt. merc. 1.944> Nil mentiust. Sed de amica se indaudiuisse autumat 
<plavt. merc. 1.945> Hic Athenis esse. Calchas iste quidem Zacynthiust. 
<plavt. merc. 1.946> Nauem conscendo, proficiscor ilico. Iam sum domi, 
<plavt. merc. 1.947> Iam redii <ex> exsilio. Salue, mi sodalis Eutyche: 
<plavt. merc. 1.948> Vt ualuisti? quid parentes mei? ualent mater, pater? 
<plavt. merc. 1.949> Bene uocas, benigne dicis: cras apud te, nunc domi. 
<plavt. merc. 1.950> Sic decet, sic fieri oportet. Heia! quae mi somnias! 
<plavt. merc. 1.951> Hic homo non sanust. Medicari amicus quin properas <mihi>? 
<plavt. merc. 1.952> Sequere sis. Sequor. Clementer quaeso, calcis deteris. 
<plavt. merc. 1.953> Audin tu? Iam dudum audiui. Pacem componi uolo 
<plavt. merc. 1.954> Meo patri cum matre: nam nunc est irata - I modo. 
<plavt. merc. 1.955> Propter istanc. I modo. Ergo cura. Quin tu ergo i modo. 
<plavt. merc. 1.956> Tam propitiam reddam, quam quom propitiast Iuno Ioui. - 
<plavt. merc. 1.957> Quasi tu numquam quicquam adsimile huiius facti feceris. 
<plavt. merc. 1.958> Edepol numquam; caui ne quid facerem. Vix uiuo miser. 
<plavt. merc. 1.959> Nam mea uxor propter illam tota in fermento iacet. 
<plavt. merc. 1.960> At ego expurigationem habebo, ut ne suscenseat. 
<plavt. merc. 1.961> Sequere me. Sed exeuntem filium uideo meum. 
<plavt. merc. 1.962> Ad patrem ibo, ut matris iram sibi esse sedatam sciat. 
<plavt. merc. 1.963> Iam redeo. Placet principium. quid agis? quid fit, Eutyche? 
<plavt. merc. 1.964> Optuma opportunitate ambo aduenistis. Quid rei est? 
<plavt. merc. 1.965> Vxor tibi placida et placatast. Cette dextras nunciam. 
<plavt. merc. 1.966> Di me seruant. Tibi amicam esse nullam nuntio. 
<plavt. merc. 1.967> Di te perdant! quid negotist nam, quaeso, istuc? Eloquar. 
<plavt. merc. 1.968> Animum aduortite igitur ambo. Quin tibi ambo operam damus. 
<plavt. merc. 1.969> Qui bono sunt genere nati, <si> sunt ingenio malo, 
<plavt. merc. 1.970> Suapte culpa +genere capiunt+, genus ingenio inprobant. 
<plavt. merc. 1.971> Verum hic dicit. Tibi ergo dicit. Eo illud est uerum magis. 
<plavt. merc. 1.972> Nam te istac aetate haud aequom filio fuerat tuo 
<plavt. merc. 1.973> Adulescenti amanti amicam eripere emptam argento suo. 
<plavt. merc. 1.974> Quid tu ais? Charini amicast illa? Vt dissimulat malus! 
<plavt. merc. 1.975> Ille quidem illam sese ancillam matri emisse dixerat. 
<plavt. merc. 1.976> Propterea igitur tu mercatu~s, nouos amator, uetu~ puer? 
<plavt. merc. 1.977> Optume hercle, perge, ego adsistam hinc alterinsecus. 
<plavt. merc. 1.978> Quibus est dictis dignus usque oneremus ambo. Nullu~ sum. 
<plavt. merc. 1.979> Filio suo qui innocenti fecit tantam iniuriam. 
<plavt. merc. 1.980> Quem quidem hercle ego, in exsilium quom iret, redduxi domum; 
<plavt. merc. 1.981> Nam ibat exsulatum. An abiit? Etiam loquere, larua? 
<plavt. merc. 1.982> Temperare istac aetate istis decet ted artibus. 
<plavt. merc. 1.983> Fateor deliqui profecto. Etiam loquere, larua? 
<plavt. merc. 1.983a_983a> Vacuom esse istac ted aetate his decebat noxiis.
<plavt. merc. 1.984> Itidem ut tempus anni, aetate alia aliud factum conuenit; 
<plavt. merc. 1.985> Nam si istuc ius est, senecta aetate scortari senes, 
<plavt. merc. 1.986> Vbi locist res summa nostra puplica? Ei, perii miser! 
<plavt. merc. 1.987> Adulescentes rei agendae isti magi~ solent operam dare. 
<plavt. merc. 1.988> Iam opsecro hercl~ uobis habete cum porcis, cum fiscina. 
<plavt. merc. 1.989> Redde illi. Sibi habeat, iam ut uolt per me sibi habeat licet. 
<plavt. merc. 1.990> Temperi edepol, quoniam ut aliter facias non est copiae. 
<plavt. merc. 1.991> Supplici sibi sumat quid uolt ipse ob hanc iniuriam, 
<plavt. merc. 1.992> Modo pacem faciatis oro, ut ne mihi iratus siet. 
<plavt. merc. 1.993> Si hercle sciuissem siue adeo ioculo dixisset mihi 
<plavt. merc. 1.994> Se illam amare, numquam facerem ut illam amanti abducerem. 
<plavt. merc. 1.995> Eutyche, ted oro, sodalis eius es, serua et subueni: 
<plavt. merc. 1.996> Hunc senem para me clientem; memorem dices benefici. 
<plavt. merc. 1.997> Ora ut ignoscat delictis tuis atque adulescentiae. 
<plavt. merc. 1.998> Pergin tu autem? heia! superbe inuehere. Spero ego mihi quoque 
<plavt. merc. 1.999> Tempus tale euenturum ut tibi gratiam referam parem. 
<plavt. merc. 1.1000> Missas iam ego istas artis feci. Et quidem ego dehinc iam. Nihil <agis>: 
<plavt. merc. 1.1001> Consuetudine animus rusus te huc inducet. Opsecro, 
<plavt. merc. 1.1002> Sati~ iam ut habeatis. Quin loris caedite etiam, si lubet. 
<plavt. merc. 1.1003> Recte dicis. sed istuc uxor faciet, quom hoc resciuerit. 
<plavt. merc. 1.1004> Nihil opust resciscat. Quid istic? non resciscet, ne time. 
<plavt. merc. 1.1005> Eamus intro, non utibilest hic locus, factis tuis, 
<plavt. merc. 1.1006> Dum memoramus, arbitri ut sint qui praetereant per uias. 
<plavt. merc. 1.1007> Hercle qui tu recte dicis: eadem breuior fabula 
<plavt. merc. 1.1008> Erit. Eamus. Hic est intus filius apud nos tuos. 
<plavt. merc. 1.1009> Optumest. Illac per hortum nos domum transibimus. 
<plavt. merc. 1.1010> Eutyche, hanc uolo priu~ rem agi quam meum intro refero pedem. 
<plavt. merc. 1.1011> Quid istuc est? Suam quisque homo rem meminit. Responde mihi: 
<plavt. merc. 1.1012> Certon scis non suscensere mihi tuam matrem? Scio. 
<plavt. merc. 1.1013> Vide. Mea fide. Satis habeo. Id quaeso hercle, etiam uide. 
<plavt. merc. 1.1014> Non mihi credis? Immo credo, sed tamen metuo miser. 
<plavt. merc. 1.1015> Eamus intro. Immo dicamus senibus legem censeo 
<plavt. merc. 1.1016> Priu~ quam abeamus, qua se lege teneant contentique sint. 
<plavt. merc. 1.1017> Annos gnatus sexaginta qui erit, si quem scibimus 
<plavt. merc. 1.1018> Si maritum siue hercle adeo caelibem scortarier, 
<plavt. merc. 1.1019> Cum eo nos hic lege agemus: inscitum arbitrabimur 
<plavt. merc. 1.1020> Et per nos quidem hercle egebit qui suom prodegerit. 
<plavt. merc. 1.1021> Neu quisquam posthac prohibeto adulescentem filium 
<plavt. merc. 1.1022> Quin amet et scortum ducat, quod bono fiat modo; 
<plavt. merc. 1.1023> Siquis prohibuerit, plus perdet clam quasi praehibuerit palam. 
<plavt. merc. 1.1024> Haec adeo uti ex hac nocte primum lex teneat senes. 
<plavt. merc. 1.1025> Bene ualete; atque, adulescentes, haec si uobis lex placet, 
<plavt. merc. 1.1026> Ob senum hercle industriam uos aequom est clare plaudere. 
