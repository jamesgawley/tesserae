<ivl. tolet. carm. 1.1> Latius imperii maiestas praeterit orbem,
<ivl. tolet. carm. 1.2> Si pietas adsit, peruolat astra super.
<ivl. tolet. carm. 1.3> Caesaris ensis enim debet defendere sedem
<ivl. tolet. carm. 1.4> Immotam Petri, cui Deus ipse preest.
<ivl. tolet. carm. 1.5> A quo suscepit uires titulique cacumen,
<ivl. tolet. carm. 1.6> Nonne illi, o Caesar, ferre decebit opem?
<ivl. tolet. carm. 1.7> Romani decus imperii iuga regibus infert:
<ivl. tolet. carm. 1.8> Illud agit populos, gentibus illud adest.
<ivl. tolet. carm. 1.9> Iustiniane, tuae frangatur robore dextrae
<ivl. tolet. carm. 1.10> Barbarus omnis iners, perfidus omnis homo.
<ivl. tolet. carm. 1.11> Caesare te referat uirides ecclesia lauros,
<ivl. tolet. carm. 1.12> Portet ab haeretica conditione decus.
<ivl. tolet. carm. 1.13> Et Monothelitae(==MO-NO-THE+LI+TA.E) subdant colla impia, papa
<ivl. tolet. carm. 1.14> Pastor sancte, tibi clauigeroque Petro. 
<ivl. tolet. carm. 1.15> Vincat, et aeterna sedes sacra pace fruatur,
<ivl. tolet. carm. 1.16> Caesare te teneat, Iustiniane, solum.
<ivl. tolet. carm. 1.17> Viue diu, Caesar: quae dat Benedictus, adora
<ivl. tolet. carm. 1.18> Iussa libens, felix sic quoque Caesar eris.
<ivl. tolet. carm. 2.1> Ad te mitto libens codicem, sanctissime Sergi,
<ivl. tolet. carm. 2.2> Qui regis innumeras et moderaris oues.
<ivl. tolet. carm. 2.3> Inclyta peruasit nos laudum fama tuarum, 
<ivl. tolet. carm. 2.4> Quod bonus et clemens sis, pietatis amans.
<ivl. tolet. carm. 2.5> Pectore, uoce refers uiuendique ordine Christum,
<ivl. tolet. carm. 2.6> Cuius et in terris fungeris officio.
<ivl. tolet. carm. 2.7> Viue diu nobis et mundo, candide Sergi,
<ivl. tolet. carm. 2.8> Cui Iulianus ouans oscula dat pedibus.
<ivl. tolet. carm. 2.9> Accipe clementi, Sergi sanctissime, uultu
<ivl. tolet. carm. 2.10> Scripta mea; excubias corrige, papa, meas.
<ivl. tolet. carm. 2.11> Perlege quodcumque est, quod epistula nostra docebit,
<ivl. tolet. carm. 2.12> Atque animo exiles curre labente(==LA-BENTE-) notas.
<ivl. tolet. carm. 2.13> Est censura Dei tua, quidquid dixeris ipse,
<ivl. tolet. carm. 2.14> Hoc Deus in caelo duxerit esse ratum.
<ivl. tolet. carm. 2.15> A Domino Christo summa est concessa potestas,
<ivl. tolet. carm. 2.16> Claudere qui coelos, et reserare uales.
<ivl. tolet. carm. 2.17> Ergo, pater Sergi, paruo benedicito fratri,
<ivl. tolet. carm. 2.18> Vt fluat in nostrum gratia larga caput.
<ivl. tolet. carm. 2.19> Regis Egicani, populi memorare fidelis,
<ivl. tolet. carm. 2.20> Pontificum benedic plebibus inde tuis.
<ivl. tolet. carm. 2.21> Rore tuo uernabit ager Hispanus abunde,
<ivl. tolet. carm. 2.22> Catholicamque colet tempus in omne fidem.
<ivl. tolet. carm. 2.23> Quam fera tempestas Phlegethontis turbine nulla
<ivl. tolet. carm. 2.24> Auferet ex linguis pectoribusque piis.
<ivl. tolet. carm. 2.25> Hei mihi! Quam timeo ne nos malus implicet error,
<ivl. tolet. carm. 2.26> Demur et infandis gentibus opprobrio.
<ivl. tolet. carm. 2.27> Africa plena uiris bellacibus arma minatur,
<ivl. tolet. carm. 2.28> Inque dies uictrix gens Agarena furit.
<ivl. tolet. carm. 2.29> Ne meus iste metus sit uerus, uindice Christo,
<ivl. tolet. carm. 2.30> Ora pro populis, optime papa, tuis.
<ivl. tolet. carm. 2.31> Vt Deus auertat nostra a ceruice securim,
<ivl. tolet. carm. 2.32> Datque pius ueniam, te lacrimante, reis. 
