<avson. praef. 1.1> Ausonius genitor nobis, ego nomine eodem;
<avson. praef. 1.2> Qui sim, qua secta stirpe lare et patria,
<avson. praef. 1.3> Ascripsi ut nosses, bone uir, quicumque fuisses,
<avson. praef. 1.4> Et notum memori me coleres animo.
<avson. praef. 1.5> Vasates patria est patri, gens Aedua matri
<avson. praef. 1.6> De patre, Tarbellis sed genetrix ab Aquis,
<avson. praef. 1.7> Ipse ego Burdigalae genitus: diuisa per urbes
<avson. praef. 1.8> Quattuor antiquas stirpis origo meae.
<avson. praef. 1.9> Hinc late fusa est cognatio. nomina multis
<avson. praef. 1.10> Ex nostra, ut placitum, ducta domo ueniant:
<avson. praef. 1.11> Deriuata aliis, nobis ab stemmate primo
<avson. praef. 1.12> Et non cognati, sed genetiua placent.
<avson. praef. 1.13> Sed redeo ad seriem. genitor studuit medicinae,
<avson. praef. 1.14> Disciplinarum quae dedit una deum;
<avson. praef. 1.15> Nos ad grammaticen studium conuertimus et mox
<avson. praef. 1.16> Rhetorices etiam quod satis attigimus.
<avson. praef. 1.17> Nec fora non celebrata mihi, sed cura docendi
<avson. praef. 1.18> Cultior, et nomen grammatici merui,
<avson. praef. 1.19> Non tam grande quidem, quo gloria nostra subiret
<avson. praef. 1.20> Aemilium aut Scaurum Berytiumque Probum,
<avson. praef. 1.21> Sed quo nostrates, Aquitanica nomina, multos
<avson. praef. 1.22> Collatus, sed non subditus, aspicerem.
<avson. praef. 1.23> Exactisque dehinc per trina decennia fastis
<avson. praef. 1.24> Deserui doctor municipalem operam,
<avson. praef. 1.25> Aurea et Augusti palatia iussus adire
<avson. praef. 1.26> Augustam subolem grammaticus docui,
<avson. praef. 1.27> Mox etiam rhetor; nec enim fiducia nobis
<avson. praef. 1.28> Vana aut non solidi gloria iudicii.
<avson. praef. 1.29> Cedo tamen fuerint fama potiore magistri,
<avson. praef. 1.30> Dum nulli fuerit discipulus melior.
<avson. praef. 1.31> Alcides Atlantis et Aeacides Chironis,
<avson. praef. 1.32> Paene Ioue iste satus, filius ille Iouis,
<avson. praef. 1.33> Thessaliam Thebasque suos habuere penates:
<avson. praef. 1.34> At meus hic toto regnat in orbe suo.
<avson. praef. 1.35> Cuius ego comes et quaestor et, culmen honorum,
<avson. praef. 1.36> Praefectus Gallis et Libyae et Latio,
<avson. praef. 1.37> Et, prior indeptus fasces Latiamque curulem,
<avson. praef. 1.38> Consul, collega posteriore, fui.
<avson. praef. 1.39> Hic ergo Ausonius: sed tu ne temne, quod ultro
<avson. praef. 1.40> Patronum nostris te paro carminibus.
<avson. praef. 2.1> Pectoris ut nostri sedem colis, alme Syagri,
<avson. praef. 2.2> Communemque habitas alter ego Ausonium,
<avson. praef. 2.3> Sic etiam nostro praefatus habebere libro,
<avson. praef. 2.4> Differat ut nihilo, sit tuus anne meus.
<avson. praef. 3.1> Agricolam si flaua Ceres dare semina terrae,
<avson. praef. 3.2> Gradiuus iubeat si capere arma ducem,
<avson. praef. 3.3> Soluere de portu classem Neptunus inermem,
<avson. praef. 3.4> Fidere tam fas est quam dubitare nefas,
<avson. praef. 3.5> Insanum quamuis hiemet mare crudaque tellus
<avson. praef. 3.6> Seminibus, bello nec satis apta manus.
<avson. praef. 3.7> Nil dubites auctore bono. mortalia quaerunt
<avson. praef. 3.8> Consilium, certus iussa capesse dei.
<avson. praef. 3.9> Scribere me Augustus iubet et mea carmina poscit
<avson. praef. 3.10> Paene rogans; blando uis latet imperio.
<avson. praef. 3.11> Non habeo ingenium, Caesar sed iussit - habebo.
<avson. praef. 3.12> Cur me posse negem, posse quod ille putat?
<avson. praef. 3.13> Inualidas uires ipse excitat et iuuat idem
<avson. praef. 3.14> Qui iubet: obsequium sufficit esse meum.
<avson. praef. 3.15> Non tutum renuisse deo; laudata pudoris
<avson. praef. 3.16> Saepe mora est, quotiens contra parem dubites.
<avson. praef. 3.17> Quin etiam non iussa parant erumpere dudum
<avson. praef. 3.18> Carmina: quis nolit Caesaris esse liber,
<avson. praef. 3.19> Ne ferat indignum uatem centumque lituras,
<avson. praef. 3.20> Mutandas semper deteriore nota?
<avson. praef. 3.21> Tu modo te iussisse, pater Romane, memento
<avson. praef. 3.22> Inque meis culpis da tibi tu ueniam.
<avson. praef. 4.1>"Cui dono lepidum nouum libellum?"
<avson. praef. 4.2> Veronensis ait poeta quondam
<avson. praef. 4.3> Inuentoque dedit statim Nepoti.
<avson. praef. 4.4> At nos illepidum rudem libellum,
<avson. praef. 4.5> Burras quisquilias ineptiasque,
<avson. praef. 4.6> Credemus gremio cui fouendum?
<avson. praef. 4.7> Inueni - trepidae silete nugae -
<avson. praef. 4.8> Nec doctum minus et magis benignum
<avson. praef. 4.9> Quam quem Gallia praebuit Catullo.
<avson. praef. 4.10> Hoc nullus mihi carior meorum,
<avson. praef. 4.11> Quem pluris faciunt nouem sorores
<avson. praef. 4.12> Quam cunctos alios Marone dempto.
<avson. praef. 4.13>"Pacatum haud dubie, poeta, dicis?"
<avson. praef. 4.14> Ipse est. intrepide uolate, uersus,
<avson. praef. 4.15> Et nidum in gremio fouete tuto.
<avson. praef. 4.16> Hic uos diligere, hic uolet tueri;
<avson. praef. 4.17> Ignoscenda teget, probata tradet.
<avson. praef. 4.18> Post hunc iudicium timete nullum.
<avson. praef. 4.19> Vale.
<avson. praef. 5.1> Si tineas cariemque pati te, charta, necesse est,
<avson. praef. 5.2> Incipe uersiculis ante perire meis.
<avson. praef. 5.3>"Malo", inquis, "tineis". sapis, aerumnose libelle,
<avson. praef. 5.4> Perfungi mauis qui leuiore malo.
<avson. praef. 5.5> Ast ego damnosae nolo otia perdere Musae,
<avson. praef. 5.6> Iacturam somni quae parit atque olei.
<avson. praef. 5.7>"Vtilius dormire fuit quam perdere somnum
<avson. praef. 5.8> Atque oleum." bene ais, causa sed ista mihi est.
<avson. praef. 5.9> Irascor Proculo, cuius facundia tanta est
<avson. praef. 5.10> Quantus honos: scripsit plurima quae cohibet.
<avson. praef. 5.11> Hunc studeo ulcisci(==ULCISCI_). et prompta est ultio uati:
<avson. praef. 5.12> Qui sua non edit carmina, nostra legat.
<avson. praef. 5.13> Huius in arbitrio est, seu te iuuenescere cedro
<avson. praef. 5.14> Seu iubeat duris uermibus esse cibum.
<avson. praef. 5.15> Huic ego quod nobis superest ignobilis oti
<avson. praef. 5.16> Deputo, siue legat quae dabo siue tegat.
