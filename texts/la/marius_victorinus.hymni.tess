<mar. victorin. hymni 1.1> Hymnus de trinitate
<mar. victorin. hymni 1.2> Adesto, lumen uerum, pater omnipotens deus.
<mar. victorin. hymni 1.3> Adesto, lumen luminis, mysterium et uirtus dei.
<mar. victorin. hymni 1.4> Adesto, sancte spiritus, patris et filii copula.
<mar. victorin. hymni 1.5> Tu cum quiescis, pater es, cum procedis, filius,
<mar. victorin. hymni 1.6> In unum qui cuncta nectis, tu es sanctus spiritus.
<mar. victorin. hymni 1.7> Vnum primum, unum a se ortum, unum ante unum, deus.
<mar. victorin. hymni 1.8> Praecedis omne quantum, nullis notus terminis.
<mar. victorin. hymni 1.9> Nihil in te quantum quia neque quantum ex te est.
<mar. victorin. hymni 1.10> Namque ex te natum unum gignit magis quantum quam tenet.
<mar. victorin. hymni 1.11> Hinc inmensus pater est, mensus atque inmensus filius.
<mar. victorin. hymni 1.12> Vnum autem et tu pater es, unum quem genuis filius.
<mar. victorin. hymni 1.13> Quod multa uel cuncta sunt, hoc unum est quod genuit filius,
<mar. victorin. hymni 1.14> Cunctis qui O)/NTOV semen est. Tu uero uirtus seminis,
<mar. victorin. hymni 1.15> In quo atque ex quo gignuntur cuncta, uirtus quae fundit dei,
<mar. victorin. hymni 1.16> Rursusque in semen redeunt genita quaeque ex semine.
<mar. victorin. hymni 1.17> Operatur ergo cuncta Christus, qui omnis est uirtus dei.
<mar. victorin. hymni 1.18> Namque Christus, in quiete motus, est summus deus.
<mar. victorin. hymni 1.19> Atque ipse motus, sapientia est et uirtus dei,
<mar. victorin. hymni 1.20> Nullo a substantia distans, quia quod motus hoc substantia est,
<mar. victorin. hymni 1.21> Quique motus, quia in ipso atque ipse est,
<mar. victorin. hymni 1.22> Ex deo dictus deus, natus autem, quia motus est
<mar. victorin. hymni 1.23>(Omnis enim motus natus est) unumque cum sit deus
<mar. victorin. hymni 1.24> Ac dei motus, unus et idem exsistit deus.
<mar. victorin. hymni 1.25> Tamen motus ipse, esse ut sibi sit hoc quod ipse motus est.
<mar. victorin. hymni 1.26> Sed quia dei motus est, habet in se motus deum.
<mar. victorin. hymni 1.27> Rursusque, isto ipso quia dei motus est, habet in se motum deus.
<mar. victorin. hymni 1.28> In filio igitur pater est et in patre est ipse filius.
<mar. victorin. hymni 1.29> Sunt ergo singuli atque, in semet semper cum sint singuli,
<mar. victorin. hymni 1.30> Hinc duobus una uirtus, hinc una substantia est,
<mar. victorin. hymni 1.31> Sed, patre dante, quae sibi fit filius substantia est.
<mar. victorin. hymni 1.32> Esse enim prius est, sic moueri posterum,
<mar. victorin. hymni 1.33> Non quo tempus illi adsit, sed in diuinis ordo uirtus est.
<mar. victorin. hymni 1.34> Esse nam praecedit motum, re prius, non tempore.
<mar. victorin. hymni 1.35> Hoc esse docti in deo memorant substantiam.
<mar. victorin. hymni 1.36> Hic autem motus ortus est; nam gignit motum substantia
<mar. victorin. hymni 1.37> Substantiaeque generatio, quid aliud quam substantia est.
<mar. victorin. hymni 1.38> Ergo motus et patris est. Filius ergo eadem substantia.
<mar. victorin. hymni 1.39> Hunc LO/GON Graeci uocarunt, intus in patre deum,
<mar. victorin. hymni 1.40> Causa qui sit ad partum atque ad ortus omnium.
<mar. victorin. hymni 1.41> Nihil namque absque hoc creatum est, per hunc creata cuncta sunt.
<mar. victorin. hymni 1.42> Hic LO/GOV, si Christus est et si LO/GOV uita est,
<mar. victorin. hymni 1.43> Genitus LO/GOV a patre est. Est enim uiuus deus.
<mar. victorin. hymni 1.44> In quo, cum substantia deus sit deusque sit uita substantia,
<mar. victorin. hymni 1.45> Genitus autem filius uita est, una est substantia, LO/GOV, deus.
<mar. victorin. hymni 1.46> Indiscretus ergo semper, semper et alter simul,
<mar. victorin. hymni 1.47> Missus mittenti par, et fons tamen manet,
<mar. victorin. hymni 1.48> Semper discurrit, spargens uitas, missus ut flumen filius.
<mar. victorin. hymni 1.49> Hinc substantia unum ambo, fons deus, flumen filius.
<mar. victorin. hymni 1.50> Sed quia in diuinis substantia hoc idem quod uita est,
<mar. victorin. hymni 1.51> Vitaque ipsa ipsa est sapientia, ut praecedit esse, cui inest
<mar. victorin. hymni 1.52> Princeps ac simplex uiuere, sic adest
<mar. victorin. hymni 1.53> Intellegens sapiensque, semper cum praecedit uiuere,
<mar. victorin. hymni 1.54> Non quo praecedat quidquam alterum, neque quod sit omnino alterum,
<mar. victorin. hymni 1.55> Sed quo progressu actuum sit ter triplex alterum.
<mar. victorin. hymni 1.56> Christus igitur actus omnis, actus, cum procedit filius,
<mar. victorin. hymni 1.57> Actusque uita est, qua procedunt et creantur omnia,
<mar. victorin. hymni 1.58> Fit idem doctor et magister, idem perfector spiritus,
<mar. victorin. hymni 1.59> Seminatas saeclis animas inrigans scitis sophiae.
<mar. victorin. hymni 1.60> Sophia autem cum sit Christus, idem Christus filius docet,
<mar. victorin. hymni 1.61> Profectus patre patrem et Christum spiritus.
<mar. victorin. hymni 1.62> Hinc patris cuncta Christus, hinc habet Christi cuncta spiritus.
<mar. victorin. hymni 1.63> Sic Christus medius inter parentem et sese alterum
<mar. victorin. hymni 1.64> Spiritum implet parentem, dum esse praestat omnibus
<mar. victorin. hymni 1.65> Atque esse cunctis uita est et hoc est quod in Christo factum est.
<mar. victorin. hymni 1.66> Quid quia iungit ac saluat omnia ac docet uerum deum,
<mar. victorin. hymni 1.67> Christum sequentes, Christo renatos, sanctus iungit spiritus?
<mar. victorin. hymni 1.68> Ergo Christus omnia, hinc Christus mysterium,
<mar. victorin. hymni 1.69> Per ipsum cuncta et in ipso cuncta atque in ipsum omnia.
<mar. victorin. hymni 1.70> Cuius altitudo pater est, ipse uero totus
<mar. victorin. hymni 1.71> Progressu suo longitudo et latitudo patris est.
<mar. victorin. hymni 1.72> Hinc Christus apparens saeculis ad profundum docendum idque arcanum
<mar. victorin. hymni 1.73> Et intimum intus docendo, Christus occultus sanctus spiritus.
<mar. victorin. hymni 1.74> Omnes ergo unum spiritu, omnes unum lumine.
<mar. victorin. hymni 1.75> Hinc singulis uera, hinc tribus una substantia est,
<mar. victorin. hymni 1.76> Progressa a patre filio et regressa spiritu,
<mar. victorin. hymni 1.77> Quia tres exsistunt singuli et tres in uno singuli.
<mar. victorin. hymni 1.78> Haec est beata trinitas, haec beata unitas.
<mar. victorin. hymni 2.1> Hymnus.
<mar. victorin. hymni 2.2> Miserere domine! Miserere Christe!
<mar. victorin. hymni 2.3> Miserere domine,
<mar. victorin. hymni 2.4> Quia credidi in te,
<mar. victorin. hymni 2.5> Miserere domine,
<mar. victorin. hymni 2.6> Quia misericordia tua cognoui te.
<mar. victorin. hymni 2.7> Miserere domine! Miserere Christe!
<mar. victorin. hymni 2.8> Tu spiritus mei LO/GOV es!
<mar. victorin. hymni 2.9> Tu animae meae LO/GOV es!
<mar. victorin. hymni 2.10> Tu carnis meae LO/GOV es!
<mar. victorin. hymni 2.11> Miserere domine! Miserere Christe!
<mar. victorin. hymni 2.12> Viuit deus,
<mar. victorin. hymni 2.13> Et semper uiuit deus,
<mar. victorin. hymni 2.14> Et quia ante ipsum nihil est, a se uiuit deus.
<mar. victorin. hymni 2.15> Miserere domine! Miserere Christe!
<mar. victorin. hymni 2.16> Viuit Christus,
<mar. victorin. hymni 2.17> Et quia deus ei generando dedit, ut a semet ipso uiuat Christus,
<mar. victorin. hymni 2.18> Quia a semet uiuit, semper uiuit Christus.
<mar. victorin. hymni 2.19> Miserere domine! Miserere Christe!
<mar. victorin. hymni 2.20> Quia uiuit deus et semper uiuit deus,
<mar. victorin. hymni 2.21> Hinc aeterna uita nata est,
<mar. victorin. hymni 2.22> Aeterna autem uita, filius dei Christus est.
<mar. victorin. hymni 2.23> Miserere domine! Miserere Christe!
<mar. victorin. hymni 2.24> Quod si a semet ipso uiuit pater,
<mar. victorin. hymni 2.25> Et patre generante a se uiuit filius,
<mar. victorin. hymni 2.26> Consubstantiale patri est quod ut semper uiuit filius.
<mar. victorin. hymni 2.27> Miserere domine! Miserere Christe!
<mar. victorin. hymni 2.28> Animam, deus, dedisti mihi;
<mar. victorin. hymni 2.29> Anima autem imago uitae est, quia uiuit anima;
<mar. victorin. hymni 2.30> In aeternum uiuat et anima mea.
<mar. victorin. hymni 2.31> Miserere domine! Miserere Christe!
<mar. victorin. hymni 2.32> Si ad similitudinem tuam deus pater,
<mar. victorin. hymni 2.33> Et ad imaginem filii homo factus sum,
<mar. victorin. hymni 2.34> Viuam creatus saeculis, quia me cognouit filius.
<mar. victorin. hymni 2.35> Miserere domine! Miserere Christe!
<mar. victorin. hymni 2.36> Amaui mundum, quia tu mundum feceras;
<mar. victorin. hymni 2.37> Detentus mundo sum, dum inuidet mundus tuis;
<mar. victorin. hymni 2.38> Nunc odi mundum, quia nunc percepi spiritum.
<mar. victorin. hymni 2.39> Miserere domine! Miserere Christe!
<mar. victorin. hymni 2.40> Succurre lapsis, domine, succurre paenitentibus,
<mar. victorin. hymni 2.41> Quia diuino et sancto iudicio tuo,
<mar. victorin. hymni 2.42> Quod peccaui mysterium est.
<mar. victorin. hymni 2.43> Miserere domine! Miserere Christe!
<mar. victorin. hymni 2.44> Cognosco, domine, mandatum tuum,
<mar. victorin. hymni 2.45> Cognosco reditum in anima scriptum mea,
<mar. victorin. hymni 2.46> Propero, si iubes redire, nostri saluator, deus.
<mar. victorin. hymni 2.47> Miserere domine! Miserere Christe!
<mar. victorin. hymni 2.48> Diu repugno, diu resisto inimico meo,
<mar. victorin. hymni 2.49> Sed adhuc mihi caro est, in qua uictus diabolus,
<mar. victorin. hymni 2.50> Tibi triumphum magnum, nobis fidei murum dedit.
<mar. victorin. hymni 2.51> Miserere domine! Miserere Christe!
<mar. victorin. hymni 2.52> Velle mihi adiacet mundum et terras linquere,
<mar. victorin. hymni 2.53> Sed inbecilla pluma est, uelle sine subsidio tuo,
<mar. victorin. hymni 2.54> Da fidei pennas, ut uolem sursum deo.
<mar. victorin. hymni 2.55> Miserere domine! Miserere Christe!
<mar. victorin. hymni 2.56> Iam portas quaero, sanctus quas pandit spiritus,
<mar. victorin. hymni 2.57> Testimonium de Christo dicens,
<mar. victorin. hymni 2.58> Et quid sit mundus docens.
<mar. victorin. hymni 2.59> Miserere domine! Miserere Christe!
<mar. victorin. hymni 2.60> Patrem quo genitus semper qui repraesentas deum,
<mar. victorin. hymni 2.61> Da claues caeli atque in me uince diabolum,
<mar. victorin. hymni 2.62> Sede lucis ut quiescam, gratia saluatus tua.
