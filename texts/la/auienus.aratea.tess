<avien. arat. .1> Carminis incentor mihi Iuppiter: auspice terras
<avien. arat. .2> Linquo Ioue, excelsam reserat dux Iuppiter aethram,
<avien. arat. .3> Imus in astra Iouis monitu, Iouis omine caelum
<avien. arat. .4> Et Iouis imperio mortalibus aethera pando.
<avien. arat. .5_5> Hic statio, hic sedes primi patris. Iste paterni
<avien. arat. .6> Principium motus, uis fulminis iste corusci,
<avien. arat. .7> Vita elementorum, mundi calor, aetheris ignis
<avien. arat. .8> Astrorumque uigor, perpes substantia lucis
<avien. arat. .9> Et numerus celsi modulaminis. Hic tener aer
<avien. arat. .10_10> Materiaeque grauis concretio, sucus ab alto
<avien. arat. .11> Corporibus caelo, cunctarum alimonia rerum,
<avien. arat. .12> Flos et flamma animae: qui discurrente meatu
<avien. arat. .13> Molis primigenae penetralia dura resoluens
<avien. arat. .14> Impleuit largo uenas operatus amore,
<avien. arat. .15_15> Ordinis ut proprii foedus daret. Iste calorem
<avien. arat. .16> Quo digesta capax solidaret semina mundus
<avien. arat. .17> Inseruit(==INSERUIT). Rite hunc primum, medium atque secundum
<avien. arat. .18> Vox secreta canit: sibi nam permixtus utrimque
<avien. arat. .19> Et fultus sese geminum latus, unus et idem est
<avien. arat. .20_20> Auctor agendorum propriique patrator amoris
<avien. arat. .21> Et mundi uere sanctus pater. Hic chaos altum
<avien. arat. .22> Lumine perrupit, tenebrarum hic uincula primus
<avien. arat. .23> Soluit et ipse parens rerum fluitantia fixit;
<avien. arat. .24> Hic dispersa locis statuit primordia iustis,
<avien. arat. .25_25> Hic digestorum speciem dedit; iste colorem
<avien. arat. .26> Imposuit rebus, sexuque immixtus utroque
<avien. arat. .27> Atque aeui pariter gemini simul omnia lustrans,
<avien. arat. .28> Sufficit alterno res semine. Rerum opifex hic,
<avien. arat. .29> Hic altor rerum, rex mundi, celsa potestas
<avien. arat. .30_30> Aetheris atque Erebi, pigra inclinatio nodi,
<avien. arat. .31> Insociabilium discretio iusta deorum,
<avien. arat. .32> Cuius et extremum tellus opus, ignea cuius
<avien. arat. .33> Lumina sunt late, sol et soror, ille diei
<avien. arat. .34> Tendat ut infusi rutilum iubar, altera noctis
<avien. arat. .35_35> Vt face flammanti tenebrosos rumpat amictus.
<avien. arat. .36> Nec defit genitis pater ullo in tempore rebus:
<avien. arat. .37> Istius ille anni pulcher chorus, alta ut hebescat
<avien. arat. .38> Terra gelu, uer ut blandis adrideat aruis,
<avien. arat. .39> Puluerulenta siti tellurem ut torreat aestas
<avien. arat. .40_40> Et grauis autumni redeat fetura parentis.
<avien. arat. .41> Hoc duce per tumidi ferimur freta gurgitis, isto
<avien. arat. .42> Praeceptore solum grauibus uersamus aratris.
<avien. arat. .43> Iste modum statuit signis, hic rebus honorem
<avien. arat. .44> Infundit; tenebris hic interlabitur aethrae
<avien. arat. .45_45> Viscera et aeternos animat genitabilis artus.
<avien. arat. .46> Denique ne longum marcentia corda iacerent
<avien. arat. .47> Mundanique ortus mens immemor omnia sensim
<avien. arat. .48> Vilia conciperet neque se subduceret umquam
<avien. arat. .49> Fontis in aeterni primordia, quo, uelut amnis
<avien. arat. .50_50> Quem festina citis urget natura fluentis,
<avien. arat. .51> Lapsu continuo ruiturae in corpora nostra
<avien. arat. .52> Prorumpunt animae seriemque per aethera nectunt,
<avien. arat. .53> Hic primum Cnidii radium senis intulit astris
<avien. arat. .54> Mortalemque loqui docuit conuexa deorum:
<avien. arat. .55_55> Cur Hyperionios Nepa circumflecteret ignes
<avien. arat. .56> Autumni reditu, cur sub gelido Capricorno
<avien. arat. .57> Bruma pruinosi iuga tristia solueret anni,
<avien. arat. .58> Cur spatium lucis, madidae cur tempora noctis
<avien. arat. .59> Libra celerque Aries dimenso pondere Olympi
<avien. arat. .60_60> Aequarent, qua parte polus sublimior alto
<avien. arat. .61> Cardine caeruleas Thetidis non tangeret undas,
<avien. arat. .62> Quis polus umbrifero lateat decliuis in axe
<avien. arat. .63> Et uaga palanti cur signa errore ferantur.
<avien. arat. .64> Quae rursum ingenio numerisque Solensibus idem
<avien. arat. .65_65> Iuppiter efferri melius dedit, incola Tauri
<avien. arat. .66> Musa ut Cecropios raperetur et Aonas agros.
<avien. arat. .67> Me quoque nunc similis stimulat fauor edere uersu
<avien. arat. .68> Tempora cum duris uersare ligonibus arua
<avien. arat. .69> Conueniat, cum ueliuolo dare carbasa ponto
<avien. arat. .70_70> Et cum uiticomo crinem tondere Lyaeo.
<avien. arat. .71> O mihi nota adyti iam numina Parnasei!
<avien. arat. .72> O per multa operum mea semper cura, Camenae!
<avien. arat. .73> Iam placet in superum uisus sustollere caelum
<avien. arat. .74> Atque oculis reserare uiam per sidera. Maior,
<avien. arat. .75_75> Maior agit mentem solito deus, ampla patescit
<avien. arat. .76> Cirrha mihi et totis se Helicon inspirat ab antris.
<avien. arat. .77> Omnia quae flammis pingunt radiantibus aethram
<avien. arat. .78> Nox agit et uerso ceu fixa trahuntur Olympo.
<avien. arat. .79> At non cuncta tamen signorum in lege putanda:
<avien. arat. .80_80> Pars numeris et honore caret. Micat omnibus ignis
<avien. arat. .81> Et rutilo cunctis flagrat coma flammea crine,
<avien. arat. .82> Sed quia non certa formarum in luce notantur
<avien. arat. .83> Omnia, sideribus cassum fit cetera uolgus.
<avien. arat. .84> Mobilis en etiam mundi se machina uersat,
<avien. arat. .85_85> Ponderis et proprii trahit inclinatio caelum.
<avien. arat. .86> Sed non axis item curui uertigine fertur
<avien. arat. .87> Aetheris, ut stilus instabili conuoluitur orbi:
<avien. arat. .88> Iuge manet, tenuisque procul sacra uiscera caeli
<avien. arat. .89> Perforat et mediae molem terrae tenet. Illum
<avien. arat. .90_90> Non prolixa dies, non incumbentis Olympi
<avien. arat. .91> Cursus agit motatue loco labor, ut semel haerens
<avien. arat. .92> Constitit et ferri se circum cuncta remisit.
<avien. arat. .93> Nec minus extremo dispar polus: Oceano pars
<avien. arat. .94> Sublime erigitur, subit altera, mersa sub undas,
<avien. arat. .95_95> Pars Erebum et nigri iacet haec ut conscia Ditis.
<avien. arat. .96> Hic Notus, horriferis Aquilonibus illa rigescunt,
<avien. arat. .97> Ac teres in gemina stridit uertigine cardo.
<avien. arat. .98> Alter in obtutum facilis, latet alter et alto
<avien. arat. .99> Deprimitur barathro. Sed qua sublimior axis
<avien. arat. .100_100> Tethyos undosae linquit cetosa fluenta,
<avien. arat. .101> Contemplare sacras ut mundus subrigat Arctos.
<avien. arat. .102> Sic astrum dici Cnidius dedit, Ausone easdem
<avien. arat. .103> Voce feras Vrsasque et Plaustra uocare solemus:
<avien. arat. .104> Fabula namque ursas, species dat plaustra uideri.
<avien. arat. .105_105> Has pater omnipotens, nemorosi in ualle Lycaei
<avien. arat. .106> Adsuetas duris quondam uenatibus, aethrae
<avien. arat. .107> Intulit et rapto genetricis flore sacrauit.
<avien. arat. .108> Vel, ceu fama dehinc docet altera, Creta ubi fluctu
<avien. arat. .109> Tunditur insanis late circumsona Cauris,
<avien. arat. .110_110> Iuppiter has idem, rerum memor indultarum
<avien. arat. .111> Et custoditae referens pia dona salutis,
<avien. arat. .112> Cum puer agrestis inter Curetas et inter
<avien. arat. .113> Dictaeae longum latuit crepitacula rupis,
<avien. arat. .114> Scandere flammigerum uictor permisit Olympum,
<avien. arat. .115_115> Nescia signa salis nocturnique inscia casus,
<avien. arat. .116> Hospita et insanis Aquilonibus. Haud tamen ollis
<avien. arat. .117> Ora uel aduerso sunt obuia pectora motu,
<avien. arat. .118> Versa Lycaoniis sed suspectatur in Vrsis
<avien. arat. .119> Forma super, pariterque polo uestigia librant,
<avien. arat. .120_120> In spinam et flammis ardentia dorsa iacentes.
<avien. arat. .121> Sic Iouis altrices teretem prope cardinis axem
<avien. arat. .122> In caput inque umeros Helice Cynosuraque uersae
<avien. arat. .123> Praescia uenturis dant semper signa procellis.
<avien. arat. .124> Namque Helice Graios, Tyrios Cynosura per altum
<avien. arat. .125_125> Parua regit. Non ulla facem succenderit umquam
<avien. arat. .126> Stella prior neque flammigeros eduxerit ortus
<avien. arat. .127> Ante alia, immerso cum iam Titanius orbe
<avien. arat. .0_><....................................>
<avien. arat. .128> Imbuit et tremulo Tartesia terga rubore,
<avien. arat. .129> Cresia quam flammas inter primordia noctis
<avien. arat. .130_130> Maior agat uultusque sacros ostendat Olympo.
<avien. arat. .131> Illa licet paruo iaceat temone per aethram,
<avien. arat. .132> Verior infidum tamen est currentibus aequor.
<avien. arat. .133> Cardine nam toto cum uertitur, haud mora longos
<avien. arat. .134> Pigra tenet gyros, neque, ceu molita parumper,
<avien. arat. .135_135> Flectitur aut tardo cohibet cunctamina lapsu:
<avien. arat. .136> Denique Sidoniis duce te, Cynosura, carinis
<avien. arat. .137> Rectior undoso cursus sulcatur in aestu.
<avien. arat. .138> Inter utramque dehinc praeclari nominis Arcton,
<avien. arat. .139> Ceu circumflexo sinuantur flumina lapsu,
<avien. arat. .140_140> Squameus agmen agens Draco uoluitur, atque obit ambas
<avien. arat. .141> Spirarum curuis anfractibus. Hunc quoque, ut artus
<avien. arat. .142> Longius effusum spatiosa uolumina tendunt,
<avien. arat. .143> Compta Lycaoniis includunt Plaustra choreis.
<avien. arat. .144> Qua caput est Helices, fundunt sese ultima monstri
<avien. arat. .145_145> Agmina, et hac caeli uix cauda in parte quiescit.
<avien. arat. .146> Altera, qua spirae sinus est, sublime reponit
<avien. arat. .147> Verticis et, curuo ceu circumclusa Dracone,
<avien. arat. .148> In dorsum alterius dorso iacet. Anguis ob ora
<avien. arat. .149> Vertitur ac, longe postremam lapsus in Arcton,
<avien. arat. .150_150> Rursum maioris repetit confinia signi.
<avien. arat. .151> Nec quae stella caput flammarum insignit honore,
<avien. arat. .152> Sola micat, solaue rubent incendia crista,
<avien. arat. .153> Sed saetosa duplex adolet duo tempora fulgor,
<avien. arat. .154> Et duo sub geminis oculi fulgoribus ardent.
<avien. arat. .155_155> Vnicus ignis item mento aestuat, ipsaque forma
<avien. arat. .156> Verticis, in nutum ueluti curuata parumper,
<avien. arat. .158_158> Flectitur atque Helices caudam spectare uidetur.
<avien. arat. .159> Cuius in extremum spatio propiore per aethram
<avien. arat. .160_160> Sibila protenti succedunt ora Draconis.
<avien. arat. .161> Quin super illa etiam, summae confinia caudae,
<avien. arat. .157_157> Qua per dimensos demittitur ordo meatus,
<avien. arat. .162_162> Stella subit dextri quae temporis igne coruscans
<avien. arat. .163> Aemula uicinis accendit lumina flammis.
<avien. arat. .164> At decliue caput uertexque obliquior astri
<avien. arat. .165_165> Hac in parte sacri procumbere cernitur axis
<avien. arat. .166> Qua pater Oceanus, rutili reparator Eoi,
<avien. arat. .167> Occasus ortusque salo moderante coercet
<avien. arat. .168> Et gemina alternae miscet diuortia metae.
<avien. arat. .169> Inde pruinoso si lumen abusque Dracone
<avien. arat. .170_170> In conuexa feras, oculosque in proxima mundi
<avien. arat. .171> Declines, qua parte globo tumet altior orbis,
<avien. arat. .172> Illa laboranti similis succedet imago
<avien. arat. .173> Protinus, expertem quam quondam dixit Aratus
<avien. arat. .174> Nominis, et cuius latuit quoque causa laboris:
<avien. arat. .175_175> Panyasi sed nota tamen, cui longior aetas
<avien. arat. .176> Eruit excussis arcana exordia rebus.
<avien. arat. .177> Nam dura immodici memorat sub lege tyranni
<avien. arat. .178> Amphitryoniaden primaeuo in flore iuuentae,
<avien. arat. .179> Qua cedunt medii longe secreta diei,
<avien. arat. .180_180> Hesperidum uenisse locos atque aurea mala,
<avien. arat. .181> Inscia quae lenti semper custodia somni
<avien. arat. .182> Seruabat, carpsisse manu, postquam illa nouercae
<avien. arat. .183> Insaturatae odiis serpens uictoris ab ictu
<avien. arat. .184> Spirarumque sinus et fortia uincula laxans
<avien. arat. .185_185> Occubuit; sic membra genu subnixa sinistro
<avien. arat. .186> Sustentasse ferunt, sic insedisse labore
<avien. arat. .187> Deuictum fama est. At cum Tirynthius aethrae
<avien. arat. .188> Inditus et solio fultus sublime paterno est,
<avien. arat. .189> Iuppiter hanc speciem, miseratus acerba laborum,
<avien. arat. .190_190> Reddidit et talem cerni permisit Olympo.
<avien. arat. .191> En manus ipsa dei, uiolenta in uerbera pendens,
<avien. arat. .192> Erigitur, dextraeque dehinc impressio plantae
<avien. arat. .193> Tempora deculcat maculosi prona Draconis.
<avien. arat. .194> Poplite succidui qua sideris ampla patescunt
<avien. arat. .195_195> Terga dehinc, uersumque iacet sublime umerorum,
<avien. arat. .196> Aspice ceu rutilis uibret lux Gnosia flammis.
<avien. arat. .197> Haec quondam Bacchi monumentum fulget amoris,
<avien. arat. .198> Haec Ariadnaei capitis testatur honorem.
<avien. arat. .199> Trina ter illustrant hanc lumina, parsque Coronae
<avien. arat. .200_200> Serpentem uicina subit, qua sibila in Arcton
<avien. arat. .201> Ora Draco inclinans stridit flabris Aquilonis;
<avien. arat. .202> Post tergum Nixi pars uoluitur, ac uelut haerens
<avien. arat. .203> Rursum defessi reseratur nuntia signi.
<avien. arat. .204> Istius extremo sub uertice, uertice quippe
<avien. arat. .205_205> Sideris innixi clarum nosces Ophiuchum.
<avien. arat. .206> Triccaei sidus stat numinis, et cui(==CU-I-) pingui
<avien. arat. .207> Ture Epidaureae fumant altaria sedis.
<avien. arat. .208> In Styga decursis Parcarum ab origine fusis
<avien. arat. .209> Merserat Hippolytum sors ultima, iamque per imas
<avien. arat. .210_210> Cocyti tenebras et stagna nigrantia Ditis
<avien. arat. .211> Portitor ille Charon Thesidae fata uehebat.
<avien. arat. .212> Hic immaturi sed enim miseratus acerbum
<avien. arat. .213> Leti supplicium Neptunique aspera iussa,
<avien. arat. .214> Algentis artus Erebo procul intimo abusque
<avien. arat. .215_215> Suscitat, atque animae rursum tepefacta calore
<avien. arat. .216> Viscera mundanas reuocat medicator in oras.
<avien. arat. .217> Non tulit omnipotens ortu cuiquam generato
<avien. arat. .218> Deucalioneo fas esse nouissima fata
<avien. arat. .219> Vincere et incassum decurrere pensa sororum,
<avien. arat. .220_220> Moxque trisulca polo iaculatus fulmina celso
<avien. arat. .221> Et super aeriae uibrans incendia flammae,
<avien. arat. .222> Morte repertorem medicinae audacis in umbras
<avien. arat. .223> Deicit; at nato reparans solacia Phoebo
<avien. arat. .224> Asperaque extincti miseratus fata nepotis,
<avien. arat. .225_225> Surgere nocturno iubet inter sidera motu.
<avien. arat. .226> Hic ergo insignis ardens uenas Ophiuchus,
<avien. arat. .227> Hic rigidos artus, formae Anguitenentis honore
<avien. arat. .228> Arduus, hic tantos umeris uibrantibus ignes
<avien. arat. .229> Euomit ut, pleno cum luna nitescit in orbe
<avien. arat. .230_230> Menstruaque ingenti iam tempora diuidit ortu,
<avien. arat. .231> Nequaquam lentis obscurior ex umeris lux
<avien. arat. .232> Marceat. At manibus non compar flamma rubescit
<avien. arat. .233>(Nam suffusa leui resplendent ultima luce),
<avien. arat. .234> Sed cerni sunt prompta tamen, postremaque parco
<avien. arat. .235_235> Igne micant. Ille Angue manum consertus utramque
<avien. arat. .236> Erigitur, serpensque dehinc elabitur ambas
<avien. arat. .237> Flexilis et medium cingit spiris Ophiuchum;
<avien. arat. .238> Quem super haerentem plantarum mole duarum
<avien. arat. .239> Scorpios, in geminas effusus uiscera partis
<avien. arat. .240_240> Efflictusque oculos maculosaque pectora pressus,
<avien. arat. .241> Sustinet. Attiguas euoluitur Anguis in auras
<avien. arat. .242> Agmine non aequo neque tenta uolumina compar.
<avien. arat. .243> Nam qua dextra manus sinuoso adfigitur Angui,
<avien. arat. .244> Parcius ab domino terga explicat; altera porro
<avien. arat. .245_245> Plurimus ac multo per laeuum pondere lapsus
<avien. arat. .246> Funditur et rutilo, qua lux sedet ignea, mento
<avien. arat. .247> Vsque Ariadnaeae sese uicina Coronae
<avien. arat. .248> Lubricus inclinat. Post spiram bracchia quondam
<avien. arat. .249> Formidata truci suspexeris Orioni:
<avien. arat. .250_250> Haec concessa etenim curuis metatio Chelis,
<avien. arat. .251> Huc falcata Chii repserunt cornua monstri,
<avien. arat. .252> Sidereae nimium facis indiga; namque hebes ollis
<avien. arat. .253> Ignis et optunso marcent incendia crine.
<avien. arat. .254> Callisto rutilet stellis quibus, utque ferinam
<avien. arat. .255_255> Prona sit effigiem, quo cardine torqueat axem
<avien. arat. .256> Semper inocciduis attollens lampada flammis
<avien. arat. .0_><....................................>
<avien. arat. .257> Arctophylax siue, ut ueteres cecinere, Bootes,
<avien. arat. .258> Famosa Arcadici testans commenta tyranni.
<avien. arat. .259> At licet instanti similis similisque minanti
<avien. arat. .260_260> Terga Helices iuxta premat arduus, haud tamen umquam
<avien. arat. .261> In picturatae plaustrum procurrere matris
<avien. arat. .262> Fas datur, antiqui quoniam contagio in illo
<avien. arat. .263> Criminis et ueterum prohibetur culpa malorum.
<avien. arat. .264> Nec minus in membris lux olli maxima uibrat
<avien. arat. .265_265> Omnibus, ardet apex capiti, micat ignea late
<avien. arat. .266> Dextera, flammam umeri, flammam mouet <uber, at> infra
<avien. arat. .267> Inter utrumque femur, qua se confinia claris
<avien. arat. .268> Deducunt pedibus, maior <fax> luminis auras
<avien. arat. .269> Verberat et rutilo sidus magis aestuat astro.
<avien. arat. .270_270> Nam locus Arcturo sacer <ille> adscribitur, illinc,
<avien. arat. .271> Aurea qua summos adstringunt cingula amictus,
<avien. arat. .272> Ebria flammanti consurgit stella rubore.
<avien. arat. .273> Qua protenduntur uestigia summa Bootis
<avien. arat. .274> Quaque per immensum circumflagrantibus astris
<avien. arat. .275_275> Circulus obliquo late iacet astriger orbe,
<avien. arat. .276> Contemplare sacros subiectae Virginis artus.
<avien. arat. .277> Quam te, quam memorem? Siue est genitor tibi summus
<avien. arat. .278> Iuppiter et Themide in terras demissa parente's,
<avien. arat. .279> Seu patris Astraei clarum es genus, aurea cuius
<avien. arat. .280_280> Sidera sunt proles et qui pro munere morum
<avien. arat. .281> Inculpabilium nomen dedit omnibus astris;
<avien. arat. .282> Aut Pelusiaci magis es dea litoris Isis,
<avien. arat. .283> Digna poli, consors et cura latrantis Anubis,
<avien. arat. .284> Seu <tu> diua Ceres - sic nam tibi flagrat arista
<avien. arat. .285_285> Et ceu Siriaco torretur Spica calore
<avien. arat. .286> Protentata manu - seu quae pernicibus alis
<avien. arat. .287> Nec sat certa gradum uiduataque uertice summo
<avien. arat. .288> Fluxa pilae uertis uestigia, lubrica ut aeuum
<avien. arat. .289> Sors agat et subitis obrepat mobile fatum
<avien. arat. .290_290> Temporibus. precor, in terras procul aethere ab alto
<avien. arat. .291> Flecte oculos placidamque meis, uenerabilis, oro,
<avien. arat. .292> Pande sacris aurem. Tu, cum sincera priorum
<avien. arat. .293> Vita hominum nullis ageret sub legibus aeuum
<avien. arat. .294> Aureaque innocuos seruarent saecula mores
<avien. arat. .295_295> Sponte sua, nec criminibus uia prompta pateret,
<avien. arat. .296> Inter confusos populorum libera coetus
<avien. arat. .297> Versabare libens, nullique obnoxia culpae
<avien. arat. .298> Corda inhibens medias casto res more tenebas.
<avien. arat. .299> Nullus telluri limes datus, indice nullo
<avien. arat. .300_300> Culta secabantur, neque iam discretio campum
<avien. arat. .301> Metiri in dominos monstrauerat; omnia rerum
<avien. arat. .302> Vsurpantis erant, promiscaque iura per agros:
<avien. arat. .303> Praestiterat cunctis communia cuncta uideri.
<avien. arat. .304> Denique cum placidas crebro dea uiseret urbes
<avien. arat. .305_305> Tectaque iusta uirum passim succederet, illa
<avien. arat. .306> Feruentis late pelagi natura salumque
<avien. arat. .307> Fluctibus instabile et glauci uada turgida ponti,
<avien. arat. .308> Qua senior cano nutrit sub gurgite Nereus
<avien. arat. .309> Delphinos uirides et physeteras anhelos,
<avien. arat. .310_310> Ignorata suo seclusaque fine iacebant.
<avien. arat. .311> Nulla fides undis, tumido commercia fluctu
<avien. arat. .312> Nulla petebantur, neque longis nauita terris
<avien. arat. .313> Insinuare ratem suffecerat, exul ut oris
<avien. arat. .314> Omnibus externas ueheret per inhospita gazas
<avien. arat. .315_315> Aequora et insano penderet saepe profundo.
<avien. arat. .316> Omnia sed cunctis nasci dabat aurea terris
<avien. arat. .317> Iustitia et nullo discreuerat aere regna.
<avien. arat. .318> At postquam argento deformis uiluit aetas,
<avien. arat. .319> Rarius in terras os inclinabat honestum
<avien. arat. .320_320> Iam dea; uix summos adlabens denique montis,
<avien. arat. .321> Cum cedente die Phoebus sub nocte propinqua
<avien. arat. .322> Occiduus pronos urgeret in aequora currus,
<avien. arat. .323> Vsurpandam oculis sese dabat adcurrentum,
<avien. arat. .324> Non ut fessa uirum repararet gaudia uultu,
<avien. arat. .325_325> Sed crepula ut late uomeret conuicia uoce.
<avien. arat. .326>"Parcite, uile genus!" lacrimis aiebat obortis,
<avien. arat. .327>"Causa querelarum uestrum est scelus. Aurea quondam
<avien. arat. .328> Iudice me uestri uixerunt saecla parentes;
<avien. arat. .329> Degener in uobis animus, sollertia uobis
<avien. arat. .330_330> Peruigil, arte noua uitam traducere mos est,
<avien. arat. .331> Omne malum studiis excuditis. Hinc quoque rursum
<avien. arat. .332>(Pro pudor adque dolor!) nascetur uilior aetas
<avien. arat. .333> Et lacerata genas ibit Bellona per urbes
<avien. arat. .334> Saucia ut infidas agitent certamina mentis."
<avien. arat. .335_335> Haec ubi per maestos rauco congesserat ore,
<avien. arat. .336> Alite procursu sese in conuexa ferebat
<avien. arat. .337> Protinus, atque oculos fugiens exosa sequentum
<avien. arat. .338> Linquebat coetus hominum. Ruit haec quoque rursum
<avien. arat. .339> Viuendi series ac successere pudendo
<avien. arat. .340_340> Aerea saecla habitu. Fraus ilicet et furor ardens
<avien. arat. .341> Atque cruentus amor chalybis segnisque libido
<avien. arat. .342> Et malesuada lucri rabies subit, omnia terror
<avien. arat. .343> Degener ac maestae facies formidinis implet.
<avien. arat. .344> Secreti immodicus uada gurgitis ultima uersat
<avien. arat. .345_345> Tiphys; Agenoreo color hinc mentirier ostro
<avien. arat. .346> Incipit Assyriumque bibunt noua uellera fucum,
<avien. arat. .347> Ebria ut externo splendescat lana ueneno.
<avien. arat. .348> Sic iusta in populos mox Virginis inculpatae
<avien. arat. .349> Exarsere odia et caelum pernicibus intrat
<avien. arat. .350_350> Diua alis spatiumque sibi, subuecta per auras,
<avien. arat. .351> Vnde procul terras summa uix cerneret aethra,
<avien. arat. .352> Propter anhela libens late capit astra Bootis.
<avien. arat. .353> Istius extremis umerorum partibus urget
<avien. arat. .354> Stella facem, qualique rubent incendia flamma,
<avien. arat. .355_355> Quae subiecta procul caudam maioris ad Vrsae
<avien. arat. .356> Vertice brumalis circumuoluuntur Olympi,
<avien. arat. .357> Talis utrimque modo simul et fulgore micat lux.
<avien. arat. .358> Plurima quippe procul clara fax ardet in Arcto,
<avien. arat. .359> Nec contemplandi labor anxius: omnia primis
<avien. arat. .360_360> Obuia ceu uibrant obtutibus. Vnus ob ora,
<avien. arat. .361> Qua sunt prima ferae uestigia, praeminet ignis,
<avien. arat. .362> Altera, qua pedibus regio est clunalibus, ardet
<avien. arat. .363> Stella itidem, genibusque dehinc se tertia promit
<avien. arat. .364> Aemula, qua rutilae flagrant confinia caudae.
<avien. arat. .365_365> Non tamen his species, non sunt cognomina certa,
<avien. arat. .366> Sed permixta simul uulgi uice conuoluuntur.
<avien. arat. .367> Illa quidem supero conserta relabitur axe,
<avien. arat. .368> Inscia piscosi semper salis; ipsius autem
<avien. arat. .369> Subiectos capiti Geminos tibi cernere fas est,
<avien. arat. .370_370> Spartanam, Geminos, subolem prolemque Tonantis
<avien. arat. .371> Egregiam et proprio post reddita numina caelo.
<avien. arat. .372> Nam Lacedaemoniis, Mars cum caluisset Aphidnis,
<avien. arat. .373> Castora Cecropii tulit inclementia belli.
<avien. arat. .374> At frater, lucemque et fata superstitis aeui
<avien. arat. .375_375> Exosus, sortem lacrimis efflagitat aequam.
<avien. arat. .376> Protinus alternae germanos tempore uitae
<avien. arat. .377> Iuppiter attollit, caelique in celsa receptans
<avien. arat. .378> Aeternae flagrare facis iubet ignibus ambo.
<avien. arat. .379> Aluo Helices Cancer subuoluitur, astraque Cancro
<avien. arat. .380_380> Iuno, nouercales ut semper proderet iras,
<avien. arat. .381> Praestitit. Hic etenim, Lernaei gurgitis hydram
<avien. arat. .382> Vreret Alcides cum flammiger, ausus in ipsum
<avien. arat. .383> Repere uictorem. Qua duro concaua dorso
<avien. arat. .384> Tegmina curuantur, geminus micat ardor in auras.
<avien. arat. .385_385> Hos dixere Asinos, ortos Thesprotide terra
<avien. arat. .386> Et sidus, Lenaee, tuum; disterminat aer
<avien. arat. .387> Crassior hos itidem qualis praesepibus esse
<avien. arat. .388> Forma solet. Dispar chelarum flamma coruscat:
<avien. arat. .389> Namque tribus stellis adoletur dextera Cancro,
<avien. arat. .390_390> Laeua duas pigro succendit fomite flammas.
<avien. arat. .391> Qua postrema pedum rutilant uestigia in Arcto,
<avien. arat. .392> Maxima flammigeri mundus trahit ora Leonis.
<avien. arat. .393> Membra dehinc, longi quae semet tramite caeli
<avien. arat. .394> Plurima protendunt, torrentur fomite acuto
<avien. arat. .395_395> Singula et adsiduis ardet Leo uiscera flammis.
<avien. arat. .396> Hic Hyperionii flagrat uia Solis, et isto
<avien. arat. .397> Se duce caerulei referunt momenta caloris.
<avien. arat. .398> Tum succisa Ceres stabilito mergite culmi
<avien. arat. .399> Construitur, flauos tondentur semina crines
<avien. arat. .400_400> Omnia, et aduectas late coquit area messes.
<avien. arat. .401> Tunc et Threicii repetunt animosa Aquilones
<avien. arat. .402> Flabra polo, tunc coeaneum stata flamina caeli
<avien. arat. .403> Propellunt pelagus: longis hoc tempore in anni
<avien. arat. .404> Otia sunt remis, pontus uehit ipse carinas.
<avien. arat. .405_405> Aurigatorem par sit quoque cura uidere:
<avien. arat. .406> Namque tuas aures impleuit fabula sollers
<avien. arat. .407> Cretaei pecoris, sic lac memoratur alumno
<avien. arat. .408> Infudisse Ioui; Capra, nutrix dicta Tonantis,
<avien. arat. .409> Stelligero subuecta polo est. Ille impiger autem
<avien. arat. .410_410> Pulcher Erichthonius currus et quattuor olim
<avien. arat. .411> Iunxit equos, pronus <qui non> procul in Geminorum
<avien. arat. .412> Laeua iacet fusoque super se corpore tendit
<avien. arat. .413> Plurimus, atque Helices caput inclinatur ab ore.
<avien. arat. .414> Ille quidem in spatium membra explicat, ut Capra laeuo
<avien. arat. .415_415> Fixa umero clare sustollitur, ipsius autem
<avien. arat. .416> Fine manus paruas Haedorum suspice flammas.
<avien. arat. .417> Qui postquam Oceano sese expediere sonoro,
<avien. arat. .418> Saeua procellosis immittunt flabra fluentis,
<avien. arat. .419> Vt spumosa truci pulsentur litora fluctu
<avien. arat. .420_420> Et uaga caeruleas inuoluant aequora puppes.
<avien. arat. .421> Nec minus Aurigae qua sunt uestigia curui,
<avien. arat. .422> Cornigeri late tenduntur pectora Tauri.
<avien. arat. .423> Illic saetosam pecoris perquirere frontem
<avien. arat. .424> Esto memor, flexo iacet illic crure, minaces
<avien. arat. .425_425> In terram figens oculos. Non cetera signa
<avien. arat. .426> Flammarum similem procul inter sidera formam
<avien. arat. .427> Ostentare ualent, gemino sic cornua ductu
<avien. arat. .428> Erigit aetherii rigor ignis, et ignis utrimque
<avien. arat. .429> Sic camuris ardet protractibus. Haud tibi signis
<avien. arat. .430_430> Perquirenda aliis pecoris frons aequore surget
<avien. arat. .431> Oceani: proprio Taurum deprenderis ore,
<avien. arat. .432> Cornua sic uera sub imagine curua dehiscunt,
<avien. arat. .433> Sic mediam creber pecori frontem asperat ignis,
<avien. arat. .434> Sic Hyades Tauri toto procul ore coruscant.
<avien. arat. .435_435> At Borean laeuo qua Taurus acumine pulsat,
<avien. arat. .436> Desuper Aurigae dexter pes imminet astro:
<avien. arat. .437> Vna pedem Aurigae dextrum cornumque sinistrum
<avien. arat. .438> Stella tenet pecoris. Simul in conuexa feruntur,
<avien. arat. .439> Sed prior occidui Taurus subit aequoris undas.
<avien. arat. .440_440> Nec mea Musa senem tacitum Cephea relinquet:
<avien. arat. .441> Iasiden quoque summa poli Cephea reuoluunt,
<avien. arat. .447_447> Non eget huius enim sedes sacra mominis. Illum,
<avien. arat. .442_442> Illum quin etiam rutilae pater intulit aethrae
<avien. arat. .443> Donauitque polo. Tergo Cynosuridos Vrsae
<avien. arat. .444> Post habitat, geminasque manus a pectore tendit.
<avien. arat. .445_445> At diducta pedes tantum mensura seniles
<avien. arat. .446> Diuidit, extrema quantum pede distat ab Vrsa.
<avien. arat. .448_448> Rursum decliui si uisum tramite uergas
<avien. arat. .449> Prima tibi ut flexi linquatur spira Draconis,
<avien. arat. .450_450> Infortunatam spectabis Cassiepiam.
<avien. arat. .451> Sed nec multa tamen, cum caelum lumine toto
<avien. arat. .452> Luna replet taetram ut superet fax aurea noctem,
<avien. arat. .453> Occurret genetrix oculis quaerentibus: absunt
<avien. arat. .454> Lucida maerenti, tenuis rubet ignis, et aegrae
<avien. arat. .455_455> Lux hebes est matri. Vix, qualem Caria quondam
<avien. arat. .456> Nouerat intrantem per claustra tenacia clauem,
<avien. arat. .457> Formatur stellis distantibus, inque umeros uix
<avien. arat. .458> Tenditur angustos: natae fera fata retundunt.
<avien. arat. .459> Namque subest teretisque poli simul orbe rotatur
<avien. arat. .460_460> Andromeda, ingenti quae semper luce coruscans
<avien. arat. .461> Sponte oculos in membra rapit. Face denique uertex
<avien. arat. .462> Ardet anhelanti, geminamque per aera fundunt
<avien. arat. .463> Lucem umeri et summis lux aestuat ignea plantis.
<avien. arat. .464> Ignea quin etiam per caelum cingula flagrant
<avien. arat. .465_465> Andromedae et toto uibrant in corpore flammae.
<avien. arat. .466> Sed tamen hic etiam uiuax est poena dolenti:
<avien. arat. .467> Nam diducta ulnas magna distendit in aethra
<avien. arat. .468> Vinculaque in caelo retinent quoque, tenuia quippe
<avien. arat. .469> Bracchia contortis adstringunt nubila nodis.
<avien. arat. .470_470> Rursus odorato qua uertex crine tumescit,
<avien. arat. .471> Andromedae capiti suppingitur indiga pleni
<avien. arat. .472> Aluus Equi. Summo quae fax in uertice uibrat
<avien. arat. .473> Virginis inque auras coni uice surgit acuti,
<avien. arat. .474> Ipsa sub absciso late micat aurea uentre
<avien. arat. .475_475> Cornipedis: simul hos lux indiscreta retentat,
<avien. arat. .476> Communique rubent duo semper sidera flamma.
<avien. arat. .477> Tris latus atque armos aliae pecori pinxere,
<avien. arat. .478> Et spatio disiuncta pari fax aemula flagrat:
<avien. arat. .479> Plurimus ignis inest, uasto globus aestuat orbe.
<avien. arat. .480_480> Sed non et capiti similis rubor, ipsaque ceruix
<avien. arat. .481>- quamuis procero surgat iuba maxima collo -
<avien. arat. .482> Languida marcenti uix est spectabilis igne.
<avien. arat. .483> Vltima quae mento sese explicat, haud minor illa
<avien. arat. .484> Quattuor est primis quae formam lumine claro
<avien. arat. .485_485> Cornipedis simulant. Non hic Equus integer artus,
<avien. arat. .486> Non quadrupes caelo sustollitur, at tenus aluo
<avien. arat. .487> Erigitur media: nam cetera pone negantur,
<avien. arat. .488> Et quatit aetherias primis modo cruribus auras.
<avien. arat. .489> Hunc, hunc Aonio quondam memorant Helicone
<avien. arat. .490_490> Inclita post Lyciae redeuntem bella Chimaerae,
<avien. arat. .491> Mystica qua rupes doctis obmurmurat antris,
<avien. arat. .492> Herbarum carpsisse comas et gramine odoro
<avien. arat. .493> Expleuisse famem; sed cum sitis arida fauces
<avien. arat. .494> Vreret ac nullo manaret gurges hiatu,
<avien. arat. .495_495> Illisisse pedem: cornuque excita repente
<avien. arat. .496> Lympha Camenalem fudit procul Hippocrenen
<avien. arat. .497>(Aones hoc latici posuerunt nomen equino
<avien. arat. .498> Pastores). Strepit haec placido inter saxa susurro,
<avien. arat. .499> Atque Helicone cadens sese sitientibus herbis
<avien. arat. .500_500> Inserit, Ascraeas donec uaga gurgite ualles
<avien. arat. .501> Vuificet; rigat hac animas et Thespia pubes
<avien. arat. .502> Semper et in latices inhiat gens fontis alumni.
<avien. arat. .503> Ast Equus alterno redit inter sidera motu,
<avien. arat. .504> Oceanique salo caput exserit. Haud tibi magni
<avien. arat. .505_505> Cura laboris erit caelo spectare sereno
<avien. arat. .506> Cornipedem: micat ille procul flagrantibus astris,
<avien. arat. .507> Et perfusa recens educit pectora ponto.
<avien. arat. .508> Tum celer ille Aries, longi qui limitis orbe
<avien. arat. .509> Aethera percurrens numquam Cynosuridos Vrsae
<avien. arat. .510_510> Segnior ablapsu conuertitur, haud procul astro
<avien. arat. .511> Visus Equi, magno celsum secat aera motu.
<avien. arat. .512> Parcior hic rutilae semper facis, indigus ignis
<avien. arat. .513> Spectatur iusti: nam quanti luminis astra
<avien. arat. .514> Esse solent aciem quibus aurea luna retundit,
<avien. arat. .515_515> Marcida Lanigeri tantum se forma sub auras
<avien. arat. .516> Exserit, in tenui quamquam primordia Phoeben
<avien. arat. .517> Orbe habeant nulloque decus dea proferat ore.
<avien. arat. .518> Sed licet hunc oculis frustra sectere per aethram
<avien. arat. .519>(Nam semper propriis caret ignibus), en tibi propter
<avien. arat. .520_520> Andromedae claro rutilantia cingula in astro
<avien. arat. .521> Suspectanda patent: uocat ingens balteus ultro
<avien. arat. .522> Quaerentem. Non longa Aries statione locatus
<avien. arat. .523> In conuexa redit, paruo se tramite subter
<avien. arat. .524> Distinet et medio caelum citus ordine currit,
<avien. arat. .525_525> Vltima Chelarum qua bracchia, quaque corusco
<avien. arat. .526> Circulus axe means rutilum secat Oriona.
<avien. arat. .527> Est etiam Graio quod semper nomine nostri
<avien. arat. .528> Deltoton memorant. Simile in latus istud utrumque
<avien. arat. .529> Porrigitur, summum signo caput angulus artat
<avien. arat. .530_530> Et gemini suprema iugi uicinia mordet.
<avien. arat. .531> Tertia quae stantes sustentat linea ductus
<avien. arat. .532> Parcior haud simili sese sub limite tendit;
<avien. arat. .533> At contracta modum geminas face flammigerarum
<avien. arat. .534> Stellarum superat. Quin et, quae subter in astro
<avien. arat. .535_535> Lanati marcent pecoris pluuioque tepescunt
<avien. arat. .536> Iam uicina Noto, minor istaec linea luce
<avien. arat. .537> Et fulgore facis praeuertitur; at locus olli
<avien. arat. .538> Post tergum Andromedae (sic se tulit ordo) dicatus.
<avien. arat. .539> Hinc si uicino flectaris lumina uisu
<avien. arat. .540_540> Inque Notum sensim Boreali ab cardine doctus
<avien. arat. .541> Inclinere oculos, proles tibi tertia Piscis
<avien. arat. .542> Surget Bambycii: sedes data quippe duobus
<avien. arat. .543> Piscibus, ingenti qua celsam circulus aethram
<avien. arat. .544> Orbe secat, tendit qua pinnae extrema sinistrae
<avien. arat. .545_545> Ales Equus, mundo qua pectora Laniger alto
<avien. arat. .546> Vrget et auerso surgentem corpore Taurum
<avien. arat. .547> Respicit. Hinc medio signantur sidere Pisces,
<avien. arat. .548> Quorum alius rigida consurgit in aera forma
<avien. arat. .549> Celsior et Borean propior subit, alter aquarum
<avien. arat. .550_550> Troicus aurata quas fundit ephebus ab urna
<avien. arat. .551> Pone auidus iacet in Notialia nubila pronus.
<avien. arat. .552> Sed tamen hi late stellis ex ordine fusis
<avien. arat. .553> Nectuntur caudas et lenta trahuntur utraque
<avien. arat. .554> Vincula per caelum, coeunt quae cingula rursum
<avien. arat. .555_555> Et rutilo confixa quasi super igne tenentur,
<avien. arat. .556> Caelestem memorat quem sollers Graecia Nodum.
<avien. arat. .557> Ex umero Andromedae laeuo quoque noscere Piscem
<avien. arat. .558> Qui rigidum celsi suspectat cardinis axem
<avien. arat. .559> Perfacile est: ulnae nam proximus iste sinistrae
<avien. arat. .560_560> Caerulus erigitur. Quin et uestigia propter
<avien. arat. .561> Persea sub uolucri par est tibi quaerere forma:
<avien. arat. .562> In caput inque umeros rotat aegram machina mundi
<avien. arat. .563> Andromedam. Thraci nam sub flabris Aquilonis
<avien. arat. .564> Nititur alato uindex pede, maxima cuius
<avien. arat. .565_565> Dextera maerentis solium prope Cassiepiae
<avien. arat. .566> Tenditur, ingentique dehinc uestigia passu
<avien. arat. .567> Puluerulenta quasi cano procul aere pandit.
<avien. arat. .568> Pleiadas femoris pariter sub fine sinistri
<avien. arat. .569> Perseus protollit. Locus has habet artior omnis
<avien. arat. .570_570> Conexas, <omnis> lentae facis haud procul istas
<avien. arat. .571> Ostentat rutili lux sideris: aegra sororum
<avien. arat. .572> Lumina, nec claro flagrat rubor aureus astro.
<avien. arat. .573> His genitor, uero si fluxit fabula fonte,
<avien. arat. .574> Poenus Atlas, subiit celsae qui pondera molis
<avien. arat. .575_575> Caelifer atque umero magnum super aethera torquet.
<avien. arat. .576> Fama uetus septem has memorat genitore creatas
<avien. arat. .577> Longaeuo (sex se rutila inter sidera tantum
<avien. arat. .578> Sustollunt), septem fert fabula prisca sororum
<avien. arat. .579> Nomina (sex sese tenui sub lumine reddunt):
<avien. arat. .580_580> Electra Alcyoneque Celaeno Taygeteque
<avien. arat. .581> Et Sterope Meropeque simul famosaque Maia
<avien. arat. .582> Prole dei. Cerni sex solas carmine Sminthes
<avien. arat. .583> Adserit, Electram caelo abscessisse profundo
<avien. arat. .584> Ob formidatum memorat prius Oriona.
<avien. arat. .585_585> Pars ait Idaeae deflentem incendia Troiae
<avien. arat. .586> Et numerosa suae lugentem funera gentis
<avien. arat. .587> Electram taetris maestum dare nubibus orbem,
<avien. arat. .588> Saepius obscuris caput ut sit cincta tenebris.
<avien. arat. .589> Non numquam Oceani tamen istam surgere ab undis
<avien. arat. .590_590> In conuexa poli, sed sede carere sororum
<avien. arat. .591> Atque os discretim procul edere, distet ut a ui
<avien. arat. .592> Germanoque choro subolis lacerata ruinis
<avien. arat. .593> Diffusamque comas cerni crinisque soluti
<avien. arat. .594> Monstrari effigiem. Diros hos fama cometas
<avien. arat. .595_595> Commemorat tristi procul ista surgere forma,
<avien. arat. .596> Vultum ardere diu, perfundere crinibus aethram,
<avien. arat. .597> Sanguine suppingi rutiloque rubere cruore.
<avien. arat. .598> Quin Meropen, adiit postquam Sisypheia uincla
<avien. arat. .599> Et thalamos saeuo sortita est omine diuum,
<avien. arat. .600_600> Indignam aeria credunt mage sede fuisse.
<avien. arat. .601> Sic anceps numeri fit fabula, sexque per aethram
<avien. arat. .602> Vergilias cerni tenet usus, sed simul omnis
<avien. arat. .603> Artauere globum. Ter in auras angulus exit
<avien. arat. .604> Flammiger, et mixtis Atlantides ignibus ardent.
<avien. arat. .605_605> Nec tamen est famae similis uigor: ampla sorores
<avien. arat. .606> Fabula nobilitat, modus ollis parcus, et ignis
<avien. arat. .607> Vix tenui longe face fit spectabilis. Istas,
<avien. arat. .608> Alterno redeunt cum bina crepuscula mundo,
<avien. arat. .609> Seu nox astrales adolet cum caerula flammas,
<avien. arat. .610_610> Seu matutinus cum sidera dissicit ortus,
<avien. arat. .611> Conuolui caelo summae pater adnuit aethrae.
<avien. arat. .612> Nec minus, arenti cum crine attollitur aestas
<avien. arat. .613> Et cum cana comas redit anno bruma rigenti,
<avien. arat. .614> Tempora dissignant. Nam si se gurgite tollunt
<avien. arat. .615_615> Vergiliae, curuas in flaua noualia falces
<avien. arat. .616> Exercere dies; si condunt aequore flammas,
<avien. arat. .617> Tellurem presso proscindere tempus aratro.
<avien. arat. .618> Est Chelys illa dehinc, tenero quam lusit in aeuo
<avien. arat. .619> Mercurius curua religans testudine chordas
<avien. arat. .620_620> Vt Parnaseo munus memorabile Phoebo
<avien. arat. .621> Formaret neruis opifex deus. Hanc ubi rursum
<avien. arat. .622> Concentus superi compleuit pulcher Apollo,
<avien. arat. .623> Orphea Pangaeo docuit gestare sub antro.
<avien. arat. .624> Hic iam fila nouem docta in modulamina mouit
<avien. arat. .625_625> Musarum ad speciem Musa satus (ille repertor
<avien. arat. .626> Carmina Pleiadum numero deduxerat). At cum
<avien. arat. .627> Impia Bassaridum carpsisset dextera uatem
<avien. arat. .628> Et deuota uirum tegerent Libethra peremptum,
<avien. arat. .629> Intulit hanc caelo miseratus Iuppiter artem
<avien. arat. .630_630> Praestantis iuuenis, pecudes qui et flumina uates
<avien. arat. .631> Flexerat. Adnixi qua semet sidera porro
<avien. arat. .632> Sustollunt, laeuum propter Chelys haec femur adstat.
<avien. arat. .633> Aduolat ast aliud latus Ales et ora canoros
<avien. arat. .634> Tenditur ad neruos: media est Lyra sede dicata,
<avien. arat. .635_635> Cygneo capiti et curuo contermina signo.
<avien. arat. .636> Namque et sidereis Cycnus secat aethera pinnis,
<avien. arat. .637> Donatus caelo, non claro lucidus astro,
<avien. arat. .638> Sed tamen os flagrans et guttura longa coruscans;
<avien. arat. .639> Grandibus haud equidem stellis, non hic tamen atris
<avien. arat. .640_640> Obscurisue micat. Trahit in conuexa uolatum
<avien. arat. .641> Perfacilem, et dextro late Cepheida dextram
<avien. arat. .642> Radens remigio, summa ad uestigia laeuo
<avien. arat. .643> Declinatur Equi. Sic magno praepes Olympo
<avien. arat. .644> Subuehitur, subit occidui sic marmoris undas.
<avien. arat. .645_645> Nam post cornipedem flagrant duo sidera Pisces,
<avien. arat. .646> Pisces Bambycii, caput autem subter equinum
<avien. arat. .647> Laomedontiadae se dextera tendit ephebi;
<avien. arat. .648> Ipse dehinc longos insignis Aquarius artus
<avien. arat. .649> Adstat ad hirsuti caudam pulcher Capricorni.
<avien. arat. .650_650> Imus ut australi descendit circulus axe
<avien. arat. .651> Signifer, inque Notum rutili cadit orbita Solis,
<avien. arat. .652> Hispida saetosi marcet species Capricorni.
<avien. arat. .653> Hic iam Threicio ueniens a cardine Phoebus
<avien. arat. .654> Vertit iter, pulsusque deum (mirabile dictu!)
<avien. arat. .655_655> Brumalis redigit. Non tum mihi longa phaselis
<avien. arat. .656> Aequora temptentur, non tum freta turbida pinu
<avien. arat. .657> Quis petat! Angusto decurrit tramite namque
<avien. arat. .658> Parua dies, uastoque dehinc deprensus in alto
<avien. arat. .659> Nequicquam pigrae clamabit sidera lucis.
<avien. arat. .660_660> Interea totis Notus acer saeuiet undis,
<avien. arat. .661> Excitumque salum uerret Notus. Aurea Solis
<avien. arat. .662> Cum rota cornigeri sidus pepulit Capricorni,
<avien. arat. .663> Tum dirum caelo frigus redit, aspera nautis
<avien. arat. .664> Functio fluctiuagis. Tamen isti saepe malorum
<avien. arat. .665_665> Immemores agitant totos in fluctibus annos;
<avien. arat. .666> Mergorum et phocis similes trahit unda pauentis
<avien. arat. .667> Ac retrahit, quaerunt oculis distantia longe
<avien. arat. .668> Litora, et in pontum cogunt lucra semper hiantis.
<avien. arat. .669> Par metus ex pelago tibi sit quoque, Sole sagitta
<avien. arat. .670_670> Cum leuis adflatur, cum lux in arundine flagrat
<avien. arat. .671> Ignis mundani, cum tela extrema coquuntur,
<avien. arat. .672> Cumque Sagittiferi torret uapor aureus arcus.
<avien. arat. .673> Tum quoque si piceam spectaris surgere noctem,
<avien. arat. .674> Informem taetris tellurem ut uestiat alis,
<avien. arat. .675_675> Litus ama, sollers fuge caerula tegmina noctis,
<avien. arat. .676> Exitiumque sali rabidique pericula ponti
<avien. arat. .677> Anteueni: iam solue memor uaga carbasa malo,
<avien. arat. .678> Iam prolixarum iaceat rigor antemnarum.
<avien. arat. .679> Mensis at infausti uel duri sideris index
<avien. arat. .680_680> Scorpius exoriens sit tempore noctis adultae:
<avien. arat. .681> Hic matutino ueniens procul aequore telum
<avien. arat. .682> Exigit e pelago, telum trahit ultima cauda;
<avien. arat. .683> Cunctatur pigro post tergum sidere iuxta
<avien. arat. .684> Arquitenens, tardos et gurgite liberat artus.
<avien. arat. .685_685> Tum Cynosura etiam maturae in tempore noctis
<avien. arat. .686> Altius in Borean sustollitur, abditur autem
<avien. arat. .687> Orion redeunte die, tum bracchia Cepheus
<avien. arat. .688> Protentasque manus mediamque immergitur aluum.
<avien. arat. .689> Quin norunt aliam superum conuexa Sagittam;
<avien. arat. .690_690> Sed tamen haec arcu tereti caret: inscia nerui,
<avien. arat. .691> Inscia nam domini est. Telum super aduolat Ales,
<avien. arat. .692> Ales Olor; sed Threicio conterminus axi
<avien. arat. .693> Cana pruinosas extendit colla sub Arctos.
<avien. arat. .694> Armiger hanc etiam Iouis aduolat, arbiter ignis
<avien. arat. .695_695> Aetherii, sed membra minor. Procul hic tamen alto
<avien. arat. .696> Cum redit ac pelago mouet in conuexa uolatum
<avien. arat. .697> Fine tenebrarum summaeque in margine noctis,
<avien. arat. .698> Spumosum late mare subruit: omnia caeli,
<avien. arat. .699> Omnia terrarum mox flabra procacia uerrunt.
<avien. arat. .700_700> Tum curuus caudam subit inter sidera Delphis,
<avien. arat. .701> Dux, Neptune, tui quondam super aequor amoris.
<avien. arat. .702> Hic nam detrusae in latebras procul Amphitrites,
<avien. arat. .703> Arduus occiduos umeris ubi sustinet axes
<avien. arat. .704> Pleiadum genitor, perruperat. Hic uagus omni
<avien. arat. .705_705> Gurgite dilectam domino maris ultimo ab orbe
<avien. arat. .706> Mollis dorsa tulit. Breue signo corpus in astris
<avien. arat. .707> Et super auritum ponto surgit Capricornum.
<avien. arat. .708> Hic medios artus taeter stupet, altera porro
<avien. arat. .709> Quattuor illustrat facibus rubor aureus, atque
<avien. arat. .710_710> Bis gemino discreta situ micat ignipotens lux.
<avien. arat. .711> Omnia quae soli et rigido interfusa Aquiloni
<avien. arat. .712> Aetheris incurui moles rotat, inque frequentes
<avien. arat. .713> Occasus ortusque trahit moderator Olympus,
<avien. arat. .714> Sunt digesta mihi. Quae rursum limite ab usque
<avien. arat. .715_715> Sese Hyperionio pluuialis concaua in Austri
<avien. arat. .716> Demittunt, taetram donec Notus ambiat aethram,
<avien. arat. .717> Dicere Romuleo conitor carmine sollers.
<avien. arat. .718> Subtrahit obliquo qua sese circulus orbe
<avien. arat. .719> Signifer in Borean, australes deserat umbras
<avien. arat. .720_720> Vt medii iam mole poli, fera pectora Tauri
<avien. arat. .721> Suspicit Orion; neque quisquam nocte serena
<avien. arat. .722> Transierit: celso late se cardine pandit,
<avien. arat. .723> Auratumque rubens demittit balteus ensem.
<avien. arat. .724> Talis et ipse uirum gemina ad uestigia custos
<avien. arat. .725_725> Insequitur, sic flammigero distinguitur astro
<avien. arat. .726> Aetheriae Canis ille plagae, cui plurimus ardor
<avien. arat. .727> Aestuat in mento, multus rubor imbuit ora.
<avien. arat. .728> Stridit anhelanti face pestifer, aera motu
<avien. arat. .729> Torret, et immodici terras coquit ignibus astri.
<avien. arat. .730_730> Hic uarios ardet stellis rutilantibus artus,
<avien. arat. .731> Sed non est similis cunctis uigor, undique quippe
<avien. arat. .732> Aluus coeanea est, mento grauis effluit ardor,
<avien. arat. .733> Qui formidato sub nomine Sirius aethram
<avien. arat. .734> Vrit. Huic(==HU-I+C) rutilos si Sol adflexerit axes,
<avien. arat. .735_735> Quantus corporibus, quantus labor imminet agris!
<avien. arat. .736> Marcebunt sata cuncta diu; namque indiga suci
<avien. arat. .737> Siqua iacent, cedunt ualido penetrata calori,
<avien. arat. .738> Ac decoctorum languebunt germina florum.
<avien. arat. .739> Illa autem interno quae sunt animata uigore
<avien. arat. .740_740> Sirius attollit, blandusque illabitur herbas
<avien. arat. .741> Spiritus et dulci nutrit tepefacta sereno.
<avien. arat. .742> Hunc, hunc, flammanti cum primum uibrat ab ortu,
<avien. arat. .743> Auribus atque animo capimus procul. Altera siquae
<avien. arat. .744> Stellarum fuluo rutilant, quae plurima longi
<avien. arat. .745_745> Belua fert lateris, neque multa luce coruscant
<avien. arat. .746> Et designandis tantum sunt addita membris.
<avien. arat. .747> Paruulus in stellis Lepus est quoque; namque ubi magnus
<avien. arat. .748> Emicat Orion, gemina ad uestigia subter
<avien. arat. .749> Vrgetur cursu rutili Canis. Ille per aethram
<avien. arat. .750_750> Effugit instantem, premit autem Sirius ore.
<avien. arat. .751> Auritum primis emittit gurges ab undis,
<avien. arat. .752> Ille minax pauidum super editur, et procul idem,
<avien. arat. .753> Cum Lepus occiduum sese inclinauit in aequor
<avien. arat. .754> More latebrarum repetens freta, Sirius alto
<avien. arat. .755_755> Defluit ab caelo, mersumque per umida quaerit.
<avien. arat. .756> Magnus Iasoniam cauda Canis extrahit Argo
<avien. arat. .757> Puppe refulgentem; neque enim se Thessala cumba
<avien. arat. .758> Sollemnem in faciem rostro mouet: extima puppis
<avien. arat. .759> Surgunt Oceano. Velut alto a gurgite nautae
<avien. arat. .760_760> Cum portum tenuere, auidi uolitantia raptim
<avien. arat. .761> Sipara conuertunt, tergumque in curua remulco
<avien. arat. .762> Litora certatim subdunt - simul illa, marinas
<avien. arat. .763> Iam defuncta uias, procul imi litoris algas
<avien. arat. .764> Pone subit terramque tenens secura quiescit -,
<avien. arat. .765_765> Sic Argo rutilam tantum inter sidera puppim
<avien. arat. .766> Ducitur; occultat rigido tenus altera malo.
<avien. arat. .767> Sponte gubernaclum puppis demittit in undas
<avien. arat. .768> Celsior ac merso descendit in aequora clauo.
<avien. arat. .769> Distantem Andromedam prolixi tramite mundi
<avien. arat. .770_770> Perterret Cetos: nam Threicii prope flabra
<avien. arat. .771> Andromedam Boreae celso rotat aethere cardo,
<avien. arat. .772> Belua dira Noto uehitur, trahit Auster in atro
<avien. arat. .773> Ora inimica salo. Nam qua se laniger alto
<avien. arat. .774> Caelo Aries tollit, qua Piscibus astra duobus
<avien. arat. .775_775> Augentur, rutilat subter Nereia Pistrix,
<avien. arat. .776> Efflua praecurrens non multum Fluminis astra.
<avien. arat. .777> Illa memor longae formidinis, illa dolorum
<avien. arat. .778> Inter signa tenax horret squalentia monstri
<avien. arat. .779> Terga procul, pauidumque super caput inserit undis.
<avien. arat. .780_780> Quin et caeruleo Flumen quoque gurgite manans
<avien. arat. .781> Astra inter sedesque deum pars aequoris esse
<avien. arat. .782> Credidit Ausonii. Namque hunc dixere priores
<avien. arat. .783> Eridanum, Venetos late qui lapsus in agros
<avien. arat. .784> Alpino Hadriacos impellit gurgite fluctus.
<avien. arat. .785_785> Hic fusum caelo quondam Phaethonta sub undas
<avien. arat. .786> Excepit senior, leue cum sensere iugales
<avien. arat. .787> Aetherii rectoris onus, cumque ignifer axis
<avien. arat. .788> Tramite sub mundi mortales spreuit habenas.
<avien. arat. .789> Didita tum late texere incendia terras,
<avien. arat. .790_790> Astra uorax ignis, flammae sola cuncta coquebant,
<avien. arat. .791> Donec fata sui miseratus Iuppiter orbis
<avien. arat. .792> Redderet aetherii Phoebo moderamina cursus.
<avien. arat. .793> Illum prolixis durae Phaethontides ulnis
<avien. arat. .794> Planxerunt, rediit supero pax aurea mundo,
<avien. arat. .795_795> Eridanumque senem nutu Iouis omniparentis
<avien. arat. .796> Astra receperunt. Pharium pars altera Nilum
<avien. arat. .797> Commemorat, largo segetes quod nutriat amni
<avien. arat. .798> Arentisque locos unda fecundet alumna,
<avien. arat. .799> Vel quod de medii prolapsus parte diei
<avien. arat. .800_800> Vastus in aequoreas pelagi sese inferat undas.
<avien. arat. .801> Iste pedem laeuum rutili subit Orionis,
<avien. arat. .802> Fusaque quae geminos adstringunt uincula Pisces
<avien. arat. .803> Eridani coeunt anfractibus. Vt procul ille
<avien. arat. .804> Tenditur effusi ui gurgitis, huc quoque cristae
<avien. arat. .805_805> Cedit apex, summa qua lux Pistrice coruscat
<avien. arat. .806> Desuper et flamma caudarum cingula figit.
<avien. arat. .807> Inter demissum procul in uada caerula clauum
<avien. arat. .808> Puppis Iasoniae depictaque terga carinae
<avien. arat. .809> Et Pistrim undicolam, Leporis qua tenditur aluus,
<avien. arat. .810_810> Stellarum creber rutilat rubor. Haud tamen istis
<avien. arat. .811> Vel lux multa micat uel fit memorabile nomen.
<avien. arat. .812> Nulli etenim formae flammarum Iuppiter ignes
<avien. arat. .813> Discreuit, nullos simulant haec corporis artus,
<avien. arat. .814> Qualia digesto mundus sacer ordine uoluit(==VOLVIT),
<avien. arat. .815_815> Semper in antiquum retrahens iter omnia secum
<avien. arat. .816> Saeclorum serie. Longa istas denique signant
<avien. arat. .817> Interualla faces, similis quoque lux habet omnis,
<avien. arat. .818> Par modus; occasu pariter referuntur et ortu,
<avien. arat. .819> Nec spectanda forent ponto quod sola carerent.
<avien. arat. .820_820> Cetera descriptis aptantur singula membris
<avien. arat. .821> Formarum; flagrans Leporem qua Sirius urget,
<avien. arat. .822> Languida nec certo sub nomine cuncta feruntur.
<avien. arat. .823> Vltra saetosi rursum speciem Capricorni,
<avien. arat. .824> Cardinis immersi qua sunt australia flabra,
<avien. arat. .825_825> In Pistrim horrificam conuersus uiscera Piscis
<avien. arat. .826> Subuehitur: Notium uocat istum Graecia Piscem.
<avien. arat. .827> Stellae aliae mundo, qua pulcher Aquarius instat
<avien. arat. .828> Et qua cristato consurgit belua dorso
<avien. arat. .829> Vsque sub aerii rutilantia sidera Piscis,
<avien. arat. .830_830> Sunt mediae, flammae steriles ac lucis egenae:
<avien. arat. .831> Nam passim ignoti uice uulgi semet in aethram
<avien. arat. .832> Protollunt. Dextram sed tantum propter ephebi
<avien. arat. .833> Pocula quem diuum mensis gestare loquuntur,
<avien. arat. .834> Efflua se species liquidarum fundit aquarum
<avien. arat. .835_835> Partis in geminas. Lux illic clara duabus
<avien. arat. .836> Est solum facibus; non haec spatiosa per aethram
<avien. arat. .837> Interualla tenent neque lumina deuia fonte
<avien. arat. .838> Collidunt: alii Phrygium nam subter ephebum
<avien. arat. .839> Ardet apex, alii, qua curuam belua caudam
<avien. arat. .840_840> Terminat, insignis late uomitur globus ignis.
<avien. arat. .841> Cunctis nomen Aqua est. Quin stellae denique propter
<avien. arat. .842> Crura Sagittigeri, qua se uestigia prima
<avien. arat. .843> Cornipedis simulant, circumuoluuntur Olympo,
<avien. arat. .844> Quis face sub tenui tenebrosus marceat ignis.
<avien. arat. .845_845> Ecce uenenatae qua Scorpius agmine caudae
<avien. arat. .846> Plurimus erigitur tepidumque super micat Austrum,
<avien. arat. .847> Paruulus hic Aram locus exprimit, hanc satis arto
<avien. arat. .848> Tempore suspicies mundo rutilante referri.
<avien. arat. .849> Nam polus aduerso qui tollitur axe Bootis,
<avien. arat. .850_850> Quantum suspenso uada linquit turbida caelo,
<avien. arat. .851> Oceano tantum sibimet contraria condit:
<avien. arat. .852> Arcturum uertex leuat arduus, umbrifer Austri
<avien. arat. .853> Aram cardo premit. Breuis olli semita caeli
<avien. arat. .854> Occasusque celer; tamen isto luciparens Nox,
<avien. arat. .855_855> Fata hominum miserata prius, miserata labores,
<avien. arat. .856> Certa procellarum statuit procedere signa.
<avien. arat. .857> Ne tibi, cum denso conducitur aere caelum,
<avien. arat. .858> Inter nimbiferas nubes spectabilis exstet
<avien. arat. .859> Ara poli, longa ut glomerent circumque supraque
<avien. arat. .860_860> Feta pruinarum se uellera, qualia tristi
<avien. arat. .861> Coguntur uento terraque excita per aethram
<avien. arat. .862> Nubila conceptos effundunt desuper imbres!
<avien. arat. .863> Non Arae, non sit tali sub tempore uertex
<avien. arat. .864> Clarior! Hoc nam saepe Notum praenoscere signo
<avien. arat. .865_865> Nox docuit. Noctis siquis praecepta sequatur,
<avien. arat. .866> Incassum Zephyri uoluunt mare; siquis at ista
<avien. arat. .867> Respuat, incautas percellent flabra carinas.
<avien. arat. .868> Vix, sis sera Iouem subeat miseratio rerum,
<avien. arat. .869> Pigra salus nautis redeat fluitantibus alto.
<avien. arat. .870_870> Certior ast ollis ueniet spes, axe supremo
<avien. arat. .871> Si Boreae stringat rutili coma fulgoris auras.
<avien. arat. .872> His signis Austri raptabunt flabra fluentum,
<avien. arat. .873> Donec de Boreae rutilum iubar emicet axe.
<avien. arat. .874> At si Centaurum medio sub tramite caeli
<avien. arat. .875_875> Videris, ut fluctu tantum discedat Eoo
<avien. arat. .876> Quantum adit occasum, sit tectus desuper autem
<avien. arat. .877> Nube umerum et caelo sint omnia signa priora,
<avien. arat. .878> Eurus erit, uerret salsi uada gurgitis Eurus.
<avien. arat. .879> Contemplator enim geminae rutilantia formae
<avien. arat. .880_880> Viscera, quae signis subtexit membra duobus.
<avien. arat. .881> Nam qua parte hominem quadrupes sustollit equino
<avien. arat. .882> Ventre superstantem, uersatur Scorpius ingens;
<avien. arat. .883> At qua cornipedem media uir fundit ab aluo,
<avien. arat. .884> Curua uenenati sunt tantum bracchia signi.
<avien. arat. .885_885> Ille autem, dextram protendere uisus ad Aram
<avien. arat. .886> Caelicolum, iustae persoluit munera uitae
<avien. arat. .887> Agrestemque manu praedam gerit. Hic, ubi celso
<avien. arat. .888> Pelius adsurgit dorso nemorosaque late
<avien. arat. .889> Inserit aeriis iuga nubibus, arbiter aequi
<avien. arat. .890_890> Egerat, Alcidae legum post bella magister.
<avien. arat. .891> Desuper ingenti sese agmine porrigit Hydra,
<avien. arat. .892> Quae prolata salo longe latus explicat aethra
<avien. arat. .893> In Cancrum protenta caput, caudamque feroci
<avien. arat. .894> Centauro inclinat, transit spatiosa Leonis
<avien. arat. .895_895> Viscera et ingenti sub Virgine summa quiescit.
<avien. arat. .896> Quin uitam spirare putes, sic agmina caelo
<avien. arat. .897> Lubrica conuoluit, sic spiras pendula torquet,
<avien. arat. .898> Sic et flammigero linguam iacit ore trisulcam.
<avien. arat. .899> Spirarum medio gestat Cratera coruscum,
<avien. arat. .900_900> Vltima caeruleum sustentant agmina Coruum,
<avien. arat. .901> Ales ut intento fodiat uaga uiscera rostro.
<avien. arat. .902> Vltimus est Procyon, Geminorum subditus astro,
<avien. arat. .903> Ore micans rutilo, trina face uiscera lucens.
<avien. arat. .904> Ista uolutatos cernuntur cuncta per annos:
<avien. arat. .905_905> Haec uehit Oceanus pater omnia, mersaque rursus
<avien. arat. .906> Hauriet Oceanus. Trahit ingens machina caeli
<avien. arat. .907> Cuncta super, pingunt rutilam sua sidera noctem.
<avien. arat. .908> Quinque itidem stellae, similis quibus haud sit imago
<avien. arat. .909> Nec quas formarum doctus notet adfixarum,
<avien. arat. .910_910> Per bis sena poli uolitant rutilantia signa.
<avien. arat. .911> Nullus eas alio deprendere <sidere> certet:
<avien. arat. .912> Nam uaga per totam cunctis uia defluit aethram
<avien. arat. .913> Semper et aduerso referuntur tramite mundi.
<avien. arat. .914> Mundus ab Eoo trahitur reparabilis alto,
<avien. arat. .915_915> Pronus Atlantei procul in uada caerula ponti;
<avien. arat. .916> Illae in subrecti cogunt iter aetheris orbem
<avien. arat. .917> Nitentes in summa poli, motuque feruntur
<avien. arat. .918> Aduerso Solis radiis. Ceu, cum uada cumbam
<avien. arat. .919> Prona uehunt, siquis prora nitatur ab alta
<avien. arat. .920_920> In puppim proferre pedem, uia carpitur olli
<avien. arat. .921> Cursibus inceptis contraria, uis ita in istis
<avien. arat. .922> Obuia labenti semper sustollitur aethrae.
<avien. arat. .923> Vnica quin solis adolent incendia flammis;
<avien. arat. .924> Longa uolutandis tamen ollis tempora currunt
<avien. arat. .925_925> Pigraque se referunt sedes sortita priores
<avien. arat. .926> Omnia. Non illas animis audacibus ergo,
<avien. arat. .927> Carmine non caeco temptabimus: hoc satis unum
<avien. arat. .928> Musa mihi, satis hoc longi labor egerit aeui
<avien. arat. .929> Si defixarum cursus et signa retexam.
<avien. arat. .930_930> Quattuor aerios zonae cinxere meatus,
<avien. arat. .931> Quattuor has cursus et tempora nosse uolentem
<avien. arat. .932> Scire sat est. Quin signa etiam sunt quattuor istis
<avien. arat. .933> Plurima quae zonis haerentia conuoluuntur.
<avien. arat. .934> Ipsae inconcussa retinentur sede per annos,
<avien. arat. .935_935> Mutuaque implexae sibimet consortia mordent;
<avien. arat. .936> At modus in binis protenditur. Aurea pepli
<avien. arat. .937> Sidera nocturni si suspectare libebit
<avien. arat. .938> Nec scindunt medium Phoebeia lumina mensem
<avien. arat. .939> Langueat ut stellis species hebes, omnia caeli
<avien. arat. .940_940> Illustrante dea ac flammas superante minores,
<avien. arat. .941> Orbe sed haud pleno sinit igni feruere acuto
<avien. arat. .942> Sidera, candentis speciem super inspice Lactis
<avien. arat. .943> Protendi caelo. Color olli nomen ab ortu
<avien. arat. .944> Primigeno statuit; sic zonam Graecia sollers
<avien. arat. .945_945> Concelebrat, nostro sic balteus ore notatur.
<avien. arat. .946> Non isti forma similis similisue colore
<avien. arat. .947> Circulus est alius; modus et mensura duobus
<avien. arat. .948> Est compar solis, alios duo parcior artat
<avien. arat. .949> Linea nec multa trahit istos ambitus aethra.
<avien. arat. .950_950> Horum alius, duri qua soluunt flabra Aquilones
<avien. arat. .951> Et qua praecipitant Borealia flamina sese,
<avien. arat. .952> Axe Lycaonio iacet obuius. Hic Geminorum
<avien. arat. .953> Sunt capita, hic genua Aurigae defixa quiescunt.
<avien. arat. .954> Circulus hic idem retinet pede Persea laeuo
<avien. arat. .955_955> Atque sinistro umero; cubito tenus hic quoque dextram
<avien. arat. .956> Sustinet Andromedae (manus extima desuper acri
<avien. arat. .957> Subrigitur Boreae, cubito inclinatur in Austrum
<avien. arat. .958> Maerens Andromeda). Hic celeris uestigia summa
<avien. arat. .959> Praestringuntur Equi, praestringitur Ales ab ipso
<avien. arat. .960_960> Verticis extremo. Secat hic umeros Ophiuchi
<avien. arat. .961> Circulus et secum flagrantia dorsa reuoluit.
<avien. arat. .962> Erigone tepidum sese submittit in Austrum,
<avien. arat. .963> Virgineosque pudens zonae super inuidet artus.
<avien. arat. .964> Sed Leo, sed Cancer Borealis tramite caeli
<avien. arat. .965_965> Viscera protendunt; at circulus ima calentis
<avien. arat. .966> Pectora perque aluum procul in postrema Leonis
<avien. arat. .967> Succedit; secat ast alium per uiscera plana
<avien. arat. .968> Et medium subter caua tegmina diuidit, orbe
<avien. arat. .969> Lumina secludens altrinsecus. Orbita porro
<avien. arat. .970_970> Ista poli partis si discernatur in octo,
<avien. arat. .971> Quinque super uoluit(==VOLUIT) se partibus, at tribus alti
<avien. arat. .972> Intrat stagna sali. Sol istinc flammifer aethram
<avien. arat. .973> Iam relegit, pulsuque deus semel ordine facto
<avien. arat. .974> Flectitur aestiuo, neque celsum semita in axem
<avien. arat. .975_975> Sideris erigitur: uia rursum nota iugales
<avien. arat. .976> Suscipit, inque Notum rutili redit orbita Solis.
<avien. arat. .977> Circulus iste quidem Cancro tenus adiacet axem
<avien. arat. .978> Semper inocciduum. Procul alter cardine in Austri
<avien. arat. .979> Diuidit imbriferi corpus medium Capricorni,
<avien. arat. .980_980> Idaeique pedes pueri postremaque caudae
<avien. arat. .981> Caeruleae. <Lucet> breuis hic Lepus, hic Canis artus
<avien. arat. .982> Conditur extremos, hic Thessala cernitur Argo,
<avien. arat. .983> Hic Centaureae fera molis terga secantur.
<avien. arat. .984> Iste uenenatae disiecta uolumina caudae
<avien. arat. .985_985> Amputat, hic arcu protenditur ampla sagitta.
<avien. arat. .986> Vltimus hic Phoebo locus est, ubi lapsus in Austrum
<avien. arat. .987> Pellitur: albenti cum canent tempora bruma.
<avien. arat. .988> Sideris hic metae; procul istuc caelite curru
<avien. arat. .989> Axe sereniferi descendit Sol Aquilonis.
<avien. arat. .990_990> Partibus iste tribus tantum se circulus effert,
<avien. arat. .991> Quinque latet, crepuli succedens stagna profundi.
<avien. arat. .992> Inter utrumque dehinc, quantus iacet ambitus illi
<avien. arat. .993> Zonarum cani specie quae lactis in aethra
<avien. arat. .994> Cernitur, ingenti se tramite linea tendens
<avien. arat. .995_995> Diuidit ima Noti discernit et alta Aquilonis.
<avien. arat. .996> Hic luci modus et tenebris sub lege magistra
<avien. arat. .997> Pensatur: nox aequa diem subit, aemula Phoebus
<avien. arat. .998> Lumina substituit paribusque reuoluitur horis,
<avien. arat. .999> Vel cum summa aestas coquit agri uiscera hiantis,
<avien. arat. .1000_1000> Vel cum floricomo iam tellus uere mouetur.
<avien. arat. .1001> Ast isti, celsae quae tramite panditur aethrae,
<avien. arat. .1002> Indicium est Aries: hunc totum linea quippe
<avien. arat. .1003> Sustinet. Hic Tauri curuantur crura minacis
<avien. arat. .1004> Et rutilat stellis hic balteus Orionis.
<avien. arat. .1005_1005> Spira Anguis, leuis hic Crater et edacia Corui
<avien. arat. .1006> Ora inhiant, hic sunt flexarum denique flammae
<avien. arat. .1007> Chelarum, genua hic rigidi uibrant Ophiuchi.
<avien. arat. .1008> Nec Iouis armigero caret alite: namque per ipsum
<avien. arat. .1009> Fulua Aquila est. Caput hic Equus eminet, hicque comanti
<avien. arat. .1010_1010> Ceruice erigitur clarae dator Hippucrenae.
<avien. arat. .1011> Tris omnis recto contentos tramite caeli
<avien. arat. .1012> Distantisque pari spatio sibi transigit axis,
<avien. arat. .1013> Omnibus et mediis ter circumfunditur idem.
<avien. arat. .1014> Desuper obliqua est alii uia, quartus et iste
<avien. arat. .1015_1015> Stringitur artatus zonarum mole duarum,
<avien. arat. .1016> Quas ab diuersa mundi regione locatas
<avien. arat. .1017> Cire repercussi momentum diximus astri;
<avien. arat. .1018> Hunc alius medium medius secat. Haud dea Pallas,
<avien. arat. .1019> Vel licet haec cunctos praecellat acumine diuos,
<avien. arat. .1020_1020> Compingat parili sic lubrica plaustra meatu,
<avien. arat. .1021> Implicet ut spatiis sibimet distantibus orbes,
<avien. arat. .1022> Qualia deuexo nectuntur ab ordine cuncta
<avien. arat. .1023> Vrgenturque uiam similem noctesque diesque
<avien. arat. .1024> Lucis ab exortu procul in uada Calpetana.
<avien. arat. .1025_1025> Nam Tithoneo cum sunt elata profundo,
<avien. arat. .1026> Rursus in occiduos merguntur singula fluctus
<avien. arat. .1027> Ordine partito: similis nascentibus ortus,
<avien. arat. .1028> Scandendi lex una mouet; par denique lapsus
<avien. arat. .1029> Omnibus, et simili conduntur sidera casu.
<avien. arat. .1030_1030> Ille autem Oceani tantum descendit in aequor
<avien. arat. .1031> Quantum ab caeruleo distat Cancro Capricornus,
<avien. arat. .1032> Et quam multus item est, ubi gurgite protulit ortum,
<avien. arat. .1033> Tantus in aduersas itidem est cum labitur undas
<avien. arat. .1034> Signifer. In spatio, quantum deducitur orae
<avien. arat. .1035_1035> Ambitus extremae, puncti uice terra locanda est,
<avien. arat. .1036> Vnde acies, oculis cum tenditur (haec quoque puncti
<avien. arat. .1037> Sedem habet exiguo), procurrit missa per auras.
<avien. arat. .1038> Signiferi in summum medio de tramite si quis
<avien. arat. .1039> Dirigat obtutus agilis procul, hosque locorum
<avien. arat. .1040_1040> Defessos longo spatio tener amputet aer,
<avien. arat. .1041> Id quod contenti uisus absciditur ultro
<avien. arat. .1042> Siqui in signiferi patulum circumferat orbem,
<avien. arat. .1043> Sex olli partis magnae dabit ambitus orae;
<avien. arat. .1044> Ast hae dimensa spatii sic lege locantur
<avien. arat. .1045_1045> Bina ut decisis includant partibus astra.
<avien. arat. .1046> Olli Cancer inest, Leo flammifer, Attica Virgo,
<avien. arat. .1047> Bracchia sunt itidem Chelarum et Scorpius ipse,
<avien. arat. .1048> Arquitenens, saetosa dehinc species Capricorni
<avien. arat. .1049> Voluitur, auratam protendit Aquarius urnam,
<avien. arat. .1050_1050> Tum duo sunt Pisces, Aries, Taurus Geminique.
<avien. arat. .1051> His se bis senis sol admouet, hisque recurrens
<avien. arat. .1052> Omnibus absoluit totos reparabilis annos.
<avien. arat. .1053> Quem cum signiferi graditur sol aureus orbem,
<avien. arat. .1054> Singula frugiparos attollunt tempora uultus.
<avien. arat. .1055_1055> Illius Oceano quantum submergitur alto,
<avien. arat. .1056> Tantum tellurem supereminet. Omnibus iste
<avien. arat. .1057> Noctibus illabens pelago sex inserit astra,
<avien. arat. .1058> Sex reparat. Tanto nox umida tempore semper
<avien. arat. .1059> Tenditur, extulerit quantum se circulus undis
<avien. arat. .0_><....................................>
<avien. arat. .1060_1060> At si scire uelis mora lucem quanta retentet
<avien. arat. .1061> Et quanto nox atra sibi trahat otia lapsu,
<avien. arat. .1062> Quae procul Oceano consurgunt signa notato:
<avien. arat. .1063> Horum semper enim comes est Titanius uni.
<avien. arat. .1064> Horum prima oculis memor incunabula quaere,
<avien. arat. .1065_1065> Luminis ipsa uagi captans uenatibus, ipsa,
<avien. arat. .1066> Ipsa notans mundo. Quae si se nubibus abdent,
<avien. arat. .1067> Aut si, cum surgunt, ut tellus saepe tumescit,
<avien. arat. .1068> Occultata iugo praetentaque rupe latebunt,
<avien. arat. .1069> Prompta uia est aliis uenientum tempora signis
<avien. arat. .1070_1070> Noscere: namque ipso deprenderis indice cuncta
<avien. arat. .1071> Oceano, magnam qui circum amplectitur undis
<avien. arat. .1072> Tellurem, curuet celando ut litora mundo
<avien. arat. .1073> Latius atque sinu patuli salis hauriat astra.
<avien. arat. .1074> Istius indicium praebebunt cornua semper,
<avien. arat. .1075_1075> Vel matutino qua perstrepit aera fluctu,
<avien. arat. .1076> Acer Atlantei uel qua furit aequoris aestu.
<avien. arat. .1077> Nam non obscurae, cum Cancer commouet ortum,
<avien. arat. .1078> Oceano stellae circumuoluentur utroque,
<avien. arat. .1079> In freta labentes aut quae <se> rursus Eoi
<avien. arat. .1080_1080> Parte ferunt mundi. Minoae clara Coronae
<avien. arat. .1081> Serta cadent, Austri tergo cadet incola Piscis;
<avien. arat. .1082> Hunc medium pendere tamen mediumque sub undas
<avien. arat. .1083> Cedere per spinam, rutila labente Corona,
<avien. arat. .1084> Semper suspicies. At tergi plurima uersum
<avien. arat. .1085_1085> Ventre tenus summo supera inter sidera cernes:
<avien. arat. .1086> Os et colla dehinc et pectora uasta per aequor
<avien. arat. .1087> Mersantur. Premit ab genibus celsos Ophiuchum
<avien. arat. .1088> Vsque umeros Cancer, Cancer premit ortus et Anguem,
<avien. arat. .1089> Agmine qua uasto fluitat caput, aspera ceruix
<avien. arat. .1090_1090> Qua tumet et spiris qua turgent pectora primis.
<avien. arat. .1091> Parte nec Arcturus distabit multus utraque:
<avien. arat. .1092> Iam minor in superis, iam uiscera plurimus alto
<avien. arat. .1093> Conditur; hunc etenim consortem quattuor astris
<avien. arat. .1094> Oceanus recipit. Satur hic uix luminis, omnis
<avien. arat. .1095_1095> Cedit et inspiciens tandem conuexa relinquit.
<avien. arat. .1096> Tum iam plus mediis nox inclinabitur horis
<avien. arat. .1097> Cum labente die Phoebo comes ibit in undas.
<avien. arat. .1098> Ista quidem uasti conduntur gurgitis alto;
<avien. arat. .1099> Contra autem, nullo non uultum uiscere honorans
<avien. arat. .1100_1100> Orion, rutilans ardentia cingula late,
<avien. arat. .1101> Et flagrans umeros et splendens ense corusco
<avien. arat. .1102> Eridanumque trahens, alio se litore promit.
<avien. arat. .1103> Adueniente dehinc uilloso colla Leone,
<avien. arat. .1104> Omnia quae Cancro sese emergente per aethram
<avien. arat. .1105_1105> Extima erant abeunt. Quin et Iouis ales in undas
<avien. arat. .1106> Conditur et totis raptim petit aequora pinnis.
<avien. arat. .1107> Sed Nixus genibus, replicato iuge residens
<avien. arat. .1108> Poplite, iam superi celatur corporis artus;
<avien. arat. .1109> Non tamen iste genu, non laeuam gurgite plantam
<avien. arat. .1110_1110> Occulitur, non Oceanus uorat omnia signi.
<avien. arat. .1111> Proserit Hydra caput, claro Lepus exsilit ortu
<avien. arat. .1112> Et Procyon primique pedes Canis ignicomantis.
<avien. arat. .1113> Erigone salsis cum uultum exegerit undis
<avien. arat. .1114> Aeris ut patuli iam conscia permeet aethram,
<avien. arat. .1115_1115> Astrorum numerosa premit. Nam Virgine Eoo
<avien. arat. .1116> Consurgente freto cedit Lyra Cyllenaea,
<avien. arat. .1117> Cedit Delphinus pelago ceditque Sagitta,
<avien. arat. .1118> Primaque pinnarum pars canum condit Olorem:
<avien. arat. .1119> Vix iam cauda salum superat; uix lumine parco
<avien. arat. .1120_1120> Eminet Eridanus: ponto procul efflua tinguit.
<avien. arat. .1121> Celatur sonipes caput impiger, ardua ceruix
<avien. arat. .1122> Tethyos ima petit, salso iuba rore madescit.
<avien. arat. .1123> Hydra superpositum procul in Cratera mouetur
<avien. arat. .1124> Parte alia et liber uestigia Sirius ardet
<avien. arat. .1125_1125> Vltima, caeruleo protelans aequore Puppim.
<avien. arat. .1126> Illa micat maloque tenus sese exserit Argo,
<avien. arat. .1127> Cum iam uirgineos aether uehit altior artus.
<avien. arat. .1128> Nec, cum falcatas emittunt marmora Chelas
<avien. arat. .1129> Sideris expertis et clara luce carentis,
<avien. arat. .1130_1130> Non est nota dies aut est ignobilis ortus.
<avien. arat. .1131> Namque his indicium proprio fert ore Bootes
<avien. arat. .1132> Plurimus exoriens, Arcturumque eminus alto
<avien. arat. .1133> Cardine succendit. Iam celso Thessala Puppis
<avien. arat. .1134> Aethere subuehitur, iam mundo funditur Hydra
<avien. arat. .1135_1135> Longior, extremaeque polum subit indiga caudae.
<avien. arat. .1136> Curua Chii caelo cum surgunt bracchia signi,
<avien. arat. .1137> Inspice ceu dextra referatur ab aequore planta
<avien. arat. .1138> Inque genu tantum Nixus pede proferat ortum.
<avien. arat. .1139> Iste Lyrae rutilat conterminus, atque sub unis
<avien. arat. .1140_1140> Hic tenebris petit occidui uada caerula ponti
<avien. arat. .1141> Et mox Oceano reparatur clarus Eoo.
<avien. arat. .1142> Cum Chelis igitur pede tantum promitur uno;
<avien. arat. .1143> Ipse dehinc, uersus procul in caput, ultima monstri
<avien. arat. .1144> Terga manet, manet Arquitenens dum spicula caelo
<avien. arat. .1145_1145> Exserat et supera uibret bellator in aethra.
<avien. arat. .1146> Haec sidus reuehunt: Chelae crus, Scorpius ipse
<avien. arat. .1147> Cetera cum medio, laeuam et caput oraque rursum
<avien. arat. .1148> Arcus agit. Tribus hic tandem remorantia membra
<avien. arat. .1149> Partibus erigitur, tria totum denique signa
<avien. arat. .1150_1150> Absoluunt pelago. Mediae tum serta Coronae
<avien. arat. .1151> Et quae Centauro diffunditur extima cauda,
<avien. arat. .1152> Prima uenenati cum repunt bracchia monstri,
<avien. arat. .1153> Surgunt Oceano. Iam gurges et ultima Cygni
<avien. arat. .1154> Et caput acris Equi premit aequore, iam procul ista
<avien. arat. .1155_1155> Marmoris occidui penitus petiere profundum
<avien. arat. .1156> Hausta salo. Caput Andromedae freta uasta receptant,
<avien. arat. .1157> Ac formidatam deuexi cardine mundi
<avien. arat. .1158> Fluctigeni speciem monstri superinuehit Auster.
<avien. arat. .1159> Sed Boreae de parte trucis uelut aggere ab alto
<avien. arat. .1160_1160> Prospiciens superi subrecto uerticis axe
<avien. arat. .1161> Intentusque procul specie, uaga bracchia Cepheus
<avien. arat. .1162> Exserit et saeuam pelagi monet adfore pestem.
<avien. arat. .1163> Illa tamen, uersa in Fluuium, postrema profundo
<avien. arat. .1164> Tinguitur ab spina capiti quae proxima summo est.
<avien. arat. .1165_1165> Vndas succedens Cepheus et uerticem et ulnas
<avien. arat. .1166> Mersatur patulas. Quin et cum Scorpius acer
<avien. arat. .1167> Nascitur Oceano, quidquid per sidera aquarum
<avien. arat. .1168> Ad speciem Eridanus pater exspuit, abditur alta
<avien. arat. .1169> Tethye et occidui tegitur Padus aequore ponti.
<avien. arat. .1170_1170> Scorpius ingentem perterritat Oriona
<avien. arat. .1171> Proserpens pelago. Vetus, o Latonia uirgo,
<avien. arat. .1172> Fabula, nec nostro struimus mendacia uersu:
<avien. arat. .1173> Prima nefas duri compegit germinis aetas,
<avien. arat. .1174> Prima dedit populis. Caecus mos mentis acerbae
<avien. arat. .1175_1175> Immodicusque furor sceleris penetrauerat oestro
<avien. arat. .1176> Impia corda uiri. Caluerunt dira medullis
<avien. arat. .1177> Protinus in mediis incendia, plurimus ardor
<avien. arat. .1178> Pectore flagrauit. Tene improbus ille procaxque,
<avien. arat. .1179> Te, dea, te dura ualuit contingere dextra,
<avien. arat. .1180_1180> Cum sacrata Chii nemora et frondentia late
<avien. arat. .1181> Bracchia lucorum, cum siluae colla comasque
<avien. arat. .1182> Deuotae tibimet manus impia demolita est
<avien. arat. .1183> Audax ut facinus donum fouet Oenopioni?
<avien. arat. .1184> Digna sed immodico merces stetit ilicet ausu:
<avien. arat. .1185_1185> Nam dea, nubiferi perrumpens uiscera montis,
<avien. arat. .1186> Dirum antris animal saeuos uomit hostis in artus.
<avien. arat. .1187> Ergo ut falcatis monstrum petit Oriona
<avien. arat. .1188> Morsibus et totas in membra ferocia chelas
<avien. arat. .1189> Intulit, ille mali poenas luit. Ista furori
<avien. arat. .1190_1190> Praemia debentur, sunt haec commercia laesis
<avien. arat. .1191> Semper numinibus. Metus hic, metus acer in astro
<avien. arat. .1192> Permanet et, primo cum Scorpius editur ortu,
<avien. arat. .1193> Orion trepido terrae petit extima cursu.
<avien. arat. .1194> Nec minus Andromedae quidquid uolitabat in aethra
<avien. arat. .1195_1195> Et siquid Pistris reliquum conuexa uehebant
<avien. arat. .1196> Hoc oriente ruunt. Omnis procul in uada terror
<avien. arat. .1197> Inserit et cunctos pauor unus in aequora cogit.
<avien. arat. .1198> Cepheus ipse caput distentaque bracchia uasto
<avien. arat. .1199> Induitur ponto, tellurem cingula radunt
<avien. arat. .1200_1200> Extima, et Oceano mersantur pectora rauco
<avien. arat. .1201> Sola senis; reliquum polus altior aere uersat
<avien. arat. .1202> Semper inocciduo. Genetrix quoque Cassiepia
<avien. arat. .1203> Sidera praecipitis sequitur labentia natae,
<avien. arat. .1204> Deformemque trahit procul in uada caeca ruinam.
<avien. arat. .1205_1205> Prona caput solio, solio uestigia ab alto
<avien. arat. .1206> Sustollit miseranda super: quatit ira furorque
<avien. arat. .1207> Doridos et Panopes post fata nouissima matrem,
<avien. arat. .1208> Ac memor has poenas dolor exigit. Omnia fluctus
<avien. arat. .1209> Haec simul occiduos subeunt; tamen altera mundus
<avien. arat. .1210_1210> Sufficit, inque uicem lapsorum multa reportat.
<avien. arat. .1211> Tempore namque isto reliquae se serta Coronae
<avien. arat. .1212> Expediunt pelago, postremique agminis Hydra
<avien. arat. .1213> Erigitur caudam. Caput et turgentia membra
<avien. arat. .1214> Centauro exsuperant, manus effert dextera praedam
<avien. arat. .1215_1215> Siluarum. Nam prima ferae uestigia molis
<avien. arat. .1216> Arcum sera manent, Arcu redeunte per aethram
<avien. arat. .1217> Protolli incipiunt, reliquum Serpentis et artus
<avien. arat. .1218> Anguitenentis item fert primis fluctibus Arcus.
<avien. arat. .1219> Amborum capita et palmas geminas Ophiuchi
<avien. arat. .1220_1220> Ac primam rutili spiram Serpentis Eoo
<avien. arat. .1221> Scorpius Oceano surgens agit. A pede Nixi,
<avien. arat. .1222> Quem procul auersum semper salis alta remittunt,
<avien. arat. .1223> Tunc artus medii, tum pectora uasta umerusque
<avien. arat. .1224> Dexteraque ulnarum spumosi gurgitis aestu
<avien. arat. .1225_1225> Procedunt pariter. Caput et manus altera porro,
<avien. arat. .1226> Tota Sagittigeri cum uibrant astra, feruntur.
<avien. arat. .1227> Mercurialis item Lyra uoluitur, altaque Cepheus
<avien. arat. .1228> Cardine sustollens uestigia gurgite nondum
<avien. arat. .1229> Pectora liber agit, sed pectora mersus in undas
<avien. arat. .1230_1230> Plaustra Lycaoniae pulsat pede desuper Vrsae.
<avien. arat. .1231> Tempore non alio magni Canis ignea cedunt
<avien. arat. .1232> Sidera, protentum freta iam procul Oriona
<avien. arat. .1233> Hauserunt pelago, toto Lepus occidit astro.
<avien. arat. .1234> Tum quoque et Oceano fugientem Sirius urget.
<avien. arat. .1235_1235> Sed non Aurigam, cum gurgitis ille profundi
<avien. arat. .1236> Ima petit pedibus, Capra mox Haediue sequuntur:
<avien. arat. .1237> Ista polo rutilant, illum uada liuida condunt.
<avien. arat. .1238> Haec membris discreta aliis exstantiaque alte
<avien. arat. .1239> Laeuum umerum et summae sese attollentia palmae
<avien. arat. .1240_1240> Cernuntur, donec labenti congrada soli
<avien. arat. .1241> Sidere deuexo freta late caerula turbent.
<avien. arat. .1242> Namque manum Aurigae reliquam celsumque corusci
<avien. arat. .1243> Verticis et dorso qua spina attollitur alto
<avien. arat. .1244> Deprimit hirsuti sidus surgens Capricorni
<avien. arat. .1245_1245>- membra Sagittigero cedunt postrema reuecto -.
<avien. arat. .1246> Iam non alatus remoratur uiscera Perseus
<avien. arat. .1247> Aeris in spatiis, neque clauum uindicat Argo
<avien. arat. .1248> Alluuione sali: Perseus, pede denique dextro
<avien. arat. .1249> Atque genu liber, mersatur cetera ponto;
<avien. arat. .1250_1250> Argo, quod curuis puppim super attrahit oris,
<avien. arat. .1251> Tinguitur et duro tangit uada caerula dorso.
<avien. arat. .1252> Ipsa dehinc manet exortum gelidi Capricorni,
<avien. arat. .1253> Totaque tum pelago caelo descendit ab alto
<avien. arat. .1254> Aequora tum Procyon, gressum sectatus erilem,
<avien. arat. .1255_1255> Intrat et Oceano permutat celsa profundo.
<avien. arat. .1256> Haec habet occidui plaga gurgitis, ista sonoro
<avien. arat. .1257> Supprimit unda salo. Rursum procul erigit aethra
<avien. arat. .1258> Cygnum Aquilamque Iouis, surgunt flammata Sagittae
<avien. arat. .1259> Sidera perque Notum rutilat tum numinis Ara,
<avien. arat. .1260_1260> Delphinum paruas promit Capricornus in auras.
<avien. arat. .1261> At matutino cum surgit Aquarius orbe,
<avien. arat. .1262> Os Equus atque pedes nouus exserit. Ecce cadentis
<avien. arat. .1263> Parte poli trahit occiduum nox atra sub aequor
<avien. arat. .1264> Centaurum cauda, sed non caput aut umerorum
<avien. arat. .1265_1265> Vasta simul recipit: persistit pectore celso
<avien. arat. .1266> Cornipedis species et caelum uertice fulcit.
<avien. arat. .1267> Ora dehinc Serpens et prima uolumina tantum
<avien. arat. .1268> Conditur: ingentis late tamen agmina caudae
<avien. arat. .1269> Pone trahit. Subit ista salum, subit aequora rursum,
<avien. arat. .1270_1270> Integer Oceani cum se Centaurus in undas
<avien. arat. .1271> Iecerit atque nouo uibrarint sidere Pisces.
<avien. arat. .1272> His in summa poli surgentibus, ille per Austrum
<avien. arat. .1273> Piscis item, planta quem pulcher Aquarius urget,
<avien. arat. .1274> Redditur; haud toto tamen hic se corpore promit,
<avien. arat. .1275_1275> Sed manet alterius uenientis tempora signi:
<avien. arat. .1276> Parte latet, partem supera in conuexa sonoris
<avien. arat. .1277> Fluctibus absoluit pelagi. Sic bracchia maestae
<avien. arat. .1278> Andromedae, sic crura dehinc umerique nitentes
<avien. arat. .1279> Paulatim recauo redeunt maris, aurea caelo
<avien. arat. .1280_1280> Postquam adolent Pisces incendia. Denique Pisces
<avien. arat. .1281> Cum rutilant mundo, dextram haec attollitur ulnam,
<avien. arat. .1282> Laeuaque uirginei rursum se corporis edent
<avien. arat. .1283> Phrixei postquam pecoris proruperit ortus.
<avien. arat. .1284> Australem hic Aries Aram procul admouet undis
<avien. arat. .1285_1285> Gurgitis occidui. Qua lux redit, excitat idem
<avien. arat. .1286> Persea proceri(==PRO+CE+RI+) sustollere uerticis astra
<avien. arat. .1287> Et claros fulgere umeros; at cetera nondum
<avien. arat. .1288> Sunt exempta salo. Quin totum hoc inuida ueri
<avien. arat. .1289> Natura ambigua rerum ratione reliquit
<avien. arat. .1290_1290> Extimus an reliquos Aries produceret artus
<avien. arat. .1291> Perseos an Tauro freta pelleret adsurgente.
<avien. arat. .1292> Hoc una caelum subit integer. Haud reses ullo
<avien. arat. .1293> Viscere nascentis noua Tauri deserit astra
<avien. arat. .1294> Quippe huius flammis Aurigae sidus inhaeret,
<avien. arat. .1295_1295> Nec tamen hunc totum sustollit Taurus in aethram:
<avien. arat. .1296> Aurigam salsis euoluunt fluctibus omnem
<avien. arat. .1297> Surgentes Gemini. Tauro Capra plantaque laeua
<avien. arat. .1298> Atque Haedi exsuperant, cum primum rursus ab undis
<avien. arat. .1299> Cetosa in superum referuntur uiscera caelum:
<avien. arat. .1300_1300> Nam cauda et cristae rigor arduus aera celsum
<avien. arat. .1301> Tunc repetunt. Diri cum sidera gurgite monstri
<avien. arat. .1302> Voluit(==VOLVIT) praecipitis teres inclinatio mundi,
<avien. arat. .1303> Eminus ingentem condit pars prima Booten.
<avien. arat. .1304> Quattuor hic etenim signis surgentibus altum
<avien. arat. .1305_1305> Vix penetrat pelagus, neque summa totus ab aethra
<avien. arat. .1306> Labitur Arcturus: manus olli quippe sinistra
<avien. arat. .1307> Iuge manet, celsisque super subducitur Vrsis.
<avien. arat. .1308> At cum iam pedibus repetit fluctus Ophiuchus,
<avien. arat. .1309> Vt genua Oceanus uasto procul aequore condat,
<avien. arat. .1310_1310> Signum erit Eoa Geminos procedere parte.
<avien. arat. .1311> Nec lateri Pistrix cuiquam uicina uidetur,
<avien. arat. .1312> Sed iam tota super sustollitur, exspuit atram
<avien. arat. .1313> Iam pelagus speciem nec adhuc tamen extima sorbent.
<avien. arat. .1314> Quin et nascentis suspectat nauita ponto
<avien. arat. .1315_1315> Agmina prima Padi caelo tum feruere aperto,
<avien. arat. .1316> Vicinasque faces rutili manet Orionis,
<avien. arat. .1317> Curricula ut sollers uero mox indice discat
<avien. arat. .1318> Certa tenebrarum, possitque fideliter astro
<avien. arat. .1319> Explorare Notos et tuto carbasa ponto
<avien. arat. .1320_1320> Credere. Ni desit magnorum congrua cura,
<avien. arat. .1321> Prompta uia est ipso cognoscere talia semper
<avien. arat. .1322> Praeceptore Ioue, et caelo tibi signa magistro
<avien. arat. .1323> Omnia ducentur: monet alta Iuppiter aethra
<avien. arat. .1324> Singula nos, facilis ueram dedit arbiter artem
<avien. arat. .1325_1325> Ne tempestatum primordia caeca laterent.
<avien. arat. .1326> Nonne uides, primum cum Phoebe in cornua surgit
<avien. arat. .1327> Tenuia et angusto lumen iacit ore per aethram
<avien. arat. .1328> Decedente die pronoque ab tramite solis,
<avien. arat. .1329> Promat ut ingressi sollers tibi tempora mensis?
<avien. arat. .1330_1330> Namque facem quarti sibimet profitebitur ignis
<avien. arat. .1331> Corpora cum primum perfundens lumine nostra
<avien. arat. .1332> In subiecta soli tenuem porrexerit umbram.
<avien. arat. .1333> Ast orbis medii si caedat Cynthia formam,
<avien. arat. .1334> Octauos ortus octauaque plaustra docebit.
<avien. arat. .1335_1335> Denique cum toto dea iam surrexerit ore
<avien. arat. .1336> Integer ut magni resplendeat ambitus orbis,
<avien. arat. .1337> Effluxisse sibi medii iam tempora mensis
<avien. arat. .1338> Monstrabit caelo. Pleni cum rursus egena
<avien. arat. .1339> Oris eat, tanto procedens lumine formae
<avien. arat. .1340_1340> Inserit aeriis quantum dea nubibus ignis,
<avien. arat. .1341> Esse senescentis sibimet dispendia mensis
<avien. arat. .1342> Illa docet, quibus in rutili confinia fratris
<avien. arat. .1343> Tertia uix mundo superest uia. Cum minus autem
<avien. arat. .1344> Vmbrarum excludit, sunt tales quattuor ortus
<avien. arat. .1345_1345> Marcentis lunae quales sub mense renato
<avien. arat. .1346> Quattuor exsurgunt languentis luminis umbrae,
<avien. arat. .1347> Atque his octonas includunt ordine luces.
<avien. arat. .1348> Interiectorum numerum quoque nosse dierum
<avien. arat. .1349> Prompta uia est: proprio semper dea proditur ore,
<avien. arat. .1350_1350> Scandat quanta polum, quotiens temone iuuencos
<avien. arat. .1351> Strinxerit et quanto iam tramite liquerit undas.
<avien. arat. .1352> At decedentis postrema crepuscula noctis
<avien. arat. .1353> Bis sex signa tibi, quae uersat signifer orbis,
<avien. arat. .1354> Monstrabunt: cursu nam Phoebus singula mutat
<avien. arat. .1355_1355> Semper et alterno succedit in omnia lapsu.
<avien. arat. .1356> Conficiens iter aetherium, nunc igneus istud
<avien. arat. .1357> Astrum adolet flammis, alii nunc aurea Titan
<avien. arat. .1358> Lumina miscetur, uel cum deuexus in undas
<avien. arat. .1359> Labitur et rebus formam absumpsere tenebrae,
<avien. arat. .1360_1360> Vel matutino redit incunabula linquens
<avien. arat. .1361> Cum pelago et rebus suffudit luce colores.
<avien. arat. .1362> Sic diuersa diem comitantur sidera semper.
<avien. arat. .1363> Non ego nunc longo redeuntia sidera motu
<avien. arat. .1364> In priscas memorem sedes: habet ista priorum
<avien. arat. .1365_1365> Pagina, et incerta rerum ratione feruntur.
<avien. arat. .1366> Namque Solon hiberna nouem putat aethere uolui(==VOLVI)
<avien. arat. .1367> Vt luna <in> spatium redeat uetus, Harpalus ipsam
<avien. arat. .1368> Ocius in sedes momentaque prisca reducit,
<avien. arat. .1369> Illius ad numeros prolixa decennia rursum
<avien. arat. .1370_1370> Adiecisse Meton Cecropea(==CE-CRO-PE+A+) dicitur arte
<avien. arat. .1371> Inseuitque animis; tenuit rem Graecia sollers
<avien. arat. .1372> Protinus et longos inuentum misit in annos.
<avien. arat. .1373> Sed primaeua Meton exordia sumpsit ab anno
<avien. arat. .1374> Torreret rutilo cum Phoebus sidere Cancrum,
<avien. arat. .1375_1375> Cingula cum ueheret pelagus procul Orionis
<avien. arat. .1376> Et cum caeruleo flagraret Sirius astro.
<avien. arat. .1377> Hoc ut fonte Meton deduxit tempora lunae,
<avien. arat. .1378> Nauita quo longum facili rate curreret aequor
<avien. arat. .1379> Et quo ruris amans telluri farra parenti
<avien. arat. .1380_1380> Crederet: ingenti petat haec indagine semper
<avien. arat. .1381> Seu qui uela salo, seu qui dat semina terrae.
<avien. arat. .1382> Nec mora discendi, breuis huc labor et breue tempus
<avien. arat. .1383> Poscitur, innumeros habet autem industria fructus.
<avien. arat. .1384> Vtilitas te certa manet, praenoscere motus
<avien. arat. .1385_1385> Si libet aerios et tempestatibus ipsis
<avien. arat. .1386> Edere principium: te primum sponte procellis
<avien. arat. .1387> Arcebis rapidis, te rursum principe fluctus
<avien. arat. .1388> Vitabunt alii, si certis singula signis
<avien. arat. .1389> Tempora discernas. Nam mundi cardine uerso
<avien. arat. .1390_1390> Vt stata raucisoni redit indignatio ponti:
<avien. arat. .1391> Saepe etenim, quamquam tranquillae noctis amictu
<avien. arat. .1392> Mitia protenti requiescant terga profundi,
<avien. arat. .1393> Doctus securam subducit ab aequore classem
<avien. arat. .1394> Nauita et actaea retinet statione phaselum,
<avien. arat. .1395_1395> Cum matutinae praesensit signa procellae.
<avien. arat. .1396> Namque alias caelo cum tertia lumina Phoebus
<avien. arat. .1397> Exserit, ille sali furit implacabilis horror
<avien. arat. .1398> Adfore quem pelago comitem sibi dixerat astrum.
<avien. arat. .1399> Crebro quinta dehinc lux commouet Amphitriten,
<avien. arat. .1400_1400> Saepe inopina mali clades ruit. Omnia certis
<avien. arat. .1401> Indiciis tibi luna dabit, seu lucis utrimque
<avien. arat. .1402> Caesa facem, seu cum teretem concrescit in orbem.
<avien. arat. .1403> Sol quoque uenturas aperit tibi saepe procellas,
<avien. arat. .1404> Sidera producens et cum sale sidera condit.
<avien. arat. .1405_1405> Nec minus ex aliis aderit cognoscere motus
<avien. arat. .1406> Aequoris et magnos caeli callere tumultus,
<avien. arat. .1407> Quos det certa dies, qui longi tempore mensis
<avien. arat. .1408> Astrorumque uice et mundi ratione trahantur.
<avien. arat. .1409> Aeris immadidi quiddam tellure creatum
<avien. arat. .1410_1410> Spiramenta uomunt. Vis hoc cum fudit in auras
<avien. arat. .1411> Venarum, occulte patulo praetexitur agro
<avien. arat. .1412> Insubiectum oculis, terramque supernatat omnem
<avien. arat. .1413> Vuida materies; quam cum calor ignicomantum
<avien. arat. .1414> Hausit stellarum, superas subducit in auras
<avien. arat. .1415_1415> Et concreta diu compingit nubila mundo.
<avien. arat. .1416> Si minor haec madidi substantia caespite ab imo
<avien. arat. .1417> Subrigitur, tenues nebulae caligine fusa
<avien. arat. .1418> Tenduntur caelo. Vis autem siccior olli
<avien. arat. .1419> Cum fuit, in celeres dissoluitur undique uentos
<avien. arat. .1420_1420> Vicinumque sibi flabris dominantibus ultro
<avien. arat. .1421> Aera propellit. Si maior protinus umor
<avien. arat. .1422> Consurrexit humo, pluuias quoque nubila fundunt;
<avien. arat. .1423> Et pluuiis late calor est pater: hic super imbres
<avien. arat. .1424> Exprimit et ductum feruentis ut obice mundi
<avien. arat. .1425_1425> Respuit umorem. Si moles magna utriusque
<avien. arat. .1426> Occurset sibimet uelut obuia, comminus acer
<avien. arat. .1427> Compulsu aerio fragor intonat amplaque late
<avien. arat. .1428> Murmura discurrunt pariter crepitantibus auris.
<avien. arat. .1429> Hic inflictus item diuersorumque per aethram
<avien. arat. .1430_1430> Saepe superne furens illisio fulguris ignes
<avien. arat. .1431> Excudit rutili, totamque uolantibus aethram
<avien. arat. .1432> Praestringit flammis et caelum sulpure odorat.
<avien. arat. .1433> Omnibus his genetrix tellus, et caespite ab imo
<avien. arat. .1434> Ducuntur superi motus. Ipsa ignea mundi
<avien. arat. .1435_1435> Lumina, flammigero Phoebus temone coruscans
<avien. arat. .1436> Et quae noctiuagos attollit Luna iuuencos,
<avien. arat. .1437> His peperere malis exordia. Namque deorum
<avien. arat. .1438> Mouit humum cum forte calor, laxata repente
<avien. arat. .1439> Spiramenta soli uenas procul altaque pandunt
<avien. arat. .1440_1440> Viscera telluris; bibit imum terra calorem
<avien. arat. .1441> Desuper et madidum tepefactus caespes anhelat.
<avien. arat. .1442> Aeris hos motus rabiemque uolubilis undae,
<avien. arat. .1443> Flabra procellarum, mundani tramitis iras
<avien. arat. .1444> Praesentire decet. Cape sollers singula mente,
<avien. arat. .1445_1445> Praeceptisque uirum sitientia pectora pande.
<avien. arat. .1446> Cynthia cum primum caelo noua cornua promit,
<avien. arat. .1447> Cautus utrimque deam circumspice. Namque reuectae
<avien. arat. .1448> Nequaquam semper similis lux imbuit ortum,
<avien. arat. .1449> Sed species diuersa trahit uarioque notatur
<avien. arat. .1450_1450> Formarum, primi cum surgit luminis igne,
<avien. arat. .1451> Tertia cum rutilat, cum maior sideris aethram
<avien. arat. .1452> Scandit et aerias quarta face luminat oras:
<avien. arat. .1453> Ingredientis erit plene tibi nuntia mensis.
<avien. arat. .1454> Haec castigato si tertia fulserit ortu
<avien. arat. .1455_1455> Pura sit ut foedis ab sordibus, adfore dicet
<avien. arat. .1456> Clara serena diu; tenui surrexerit autem
<avien. arat. .1457> Si face et ignito suppinxerit ora rubore,
<avien. arat. .1458> Turbida certantes conuerrent aequora Cauri.
<avien. arat. .1459> Luminis ista dehinc si crassior atque retunsis
<avien. arat. .1460_1460> Cornibus ingreditur sic quarti sideris ortum
<avien. arat. .1461> Percussi ut tenuem protendat corporis umbram,
<avien. arat. .1462> Imbribus aut Zephyris hebetabitur, arguet ultro
<avien. arat. .1463> Flabra Noti aut pluuias: nam crassus desuper aer
<avien. arat. .1464> Cornua caeca premit, Notus uuidus aera cogit.
<avien. arat. .1465_1465> Tertia si rursum protollat Cynthia currus
<avien. arat. .1466> Sic subrecta faces et acumina tenta coruscans
<avien. arat. .1467> Vt nec curua quasi declinet cornua nec se
<avien. arat. .1468> Fusa supinato diducat lumine in auras,
<avien. arat. .1469> Occiduo Zephyrum praedicet surgere mundo
<avien. arat. .1470_1470> Aut Libyae de parte Notum. Sin quattuor autem
<avien. arat. .1471> Cynthia curriculis caelum subit atque coruscis
<avien. arat. .1472> Cornibus immodice prostantibus exserit ignes,
<avien. arat. .1473> Vis prolixa salum ciet, ocius omnia Cauri
<avien. arat. .1474> Marmora conuoluent, fera uerrent flabra profundum.
<avien. arat. .1475_1475> Istius in Borean quod se sustollit acumen,
<avien. arat. .1476> Si curuum specie uelut adnuat, adfore caelo
<avien. arat. .1477> Saeua procellosi praedicet flabra Aquilonis:
<avien. arat. .1478> Namque hoc urgeri sese adserit hocque grauari,
<avien. arat. .1479> Summati et uento docet inclinarier alta.
<avien. arat. .1480_1480> Indice rursus eo ueniet Notus, hanc ubi partem
<avien. arat. .1481> Pone supinari conspexeris inque reclinem
<avien. arat. .1482> Sponte habitum pandi: nam subrigit Auster acumen
<avien. arat. .1483> Inferiore plaga. Si lunam tertius ortus
<avien. arat. .1484> Proferat atque deae conuoluat circulus oras
<avien. arat. .1485_1485> Suffusus rutilo, mox tempestate sonora
<avien. arat. .1486> Spumosum late pelagus canescere cernes;
<avien. arat. .1487> Maior et haec rauci uersabit gurgitis undas,
<avien. arat. .1488> Ipsa quoque immodice si uultum luna rubescat.
<avien. arat. .1489> Contemplator item, seu plenum luminis orbem
<avien. arat. .1490_1490> Cynthia distendit, seu cum teres ambitus olli
<avien. arat. .1491> Caeditur et mediae uelut indiga lucis utrimque
<avien. arat. .1492> Sustinet obductae sibimet dispendia formae,
<avien. arat. .1493> Cornua prima replens et cornua fessa dehiscens.
<avien. arat. .1494> Induit et qualem procedens ore colorem,
<avien. arat. .1495_1495> Hunc perpende oculis, ipso monitore dierum
<avien. arat. .1496> Signa tene ac totum discerne in tempora mensem.
<avien. arat. .1497> Non unum deprensa diem tibi signa loquuntur
<avien. arat. .1498> Nec uulgo in cunctis adsunt praecepta diebus;
<avien. arat. .1499> Sed quae signa nouo dederit mox tertia motu
<avien. arat. .1500_1500> Quartaue, sustollat medios dum Cynthia uultus,
<avien. arat. .1501> Durabunt caelo, medio quae dixerit ore
<avien. arat. .1502> Ignis in plenos. Hinc in dispendia rursus
<avien. arat. .1503> Altera prouisae signantur tempora lunae;
<avien. arat. .1504> Illa dehinc, donec germani luminis ignis
<avien. arat. .1505_1505> Accedat Phoebe, mensis postrema notabunt.
<avien. arat. .1506> Hoc quod protento uehit ingens mundus inani
<avien. arat. .1507> Aera nomen habet; quod spirat caespite tellus
<avien. arat. .1508> Nubila dicuntur. Caelum super, aula deorum,
<avien. arat. .1509> Axe adamanteo conuoluitur. Hic sua certis
<avien. arat. .1510_1510> Sunt loca numinibus: Borealis uerticis altum
<avien. arat. .1511> Regia Saturni; qua siccior annus anhelat
<avien. arat. .1512> Aestatis rutilo, calida stat Iuppiter aethra;
<avien. arat. .1513> Immodicus terram qua desuper ignis adurit,
<avien. arat. .1514> Gradiuo incolitur; brumalis pulsus habenas
<avien. arat. .1515_1515> Qua Solis redigit, pulchro Venus obtinet astro;
<avien. arat. .1516> Ast ubi demerso latet ater circulus orbe,
<avien. arat. .1517> Cessit Mercurio locus umbrifer. His super amplas
<avien. arat. .1518> Quinque tenet zonas certo <et> uia feruida Solis
<avien. arat. .1519> Limite decurrit; tum Lunam nubila propter,
<avien. arat. .1520_1520> Exhalantis humi qua spiramenta madescunt,
<avien. arat. .1521> Ima uehunt caeli. Lux it dum fracta frequenter
<avien. arat. .1522> Desuper in nubes rutilantis lampade lunae
<avien. arat. .1523> Pascitur umore et uarias dea lumine formas
<avien. arat. .1524> Exprimit inserto: sic crebro denique Phoebe
<avien. arat. .1525_1525> Nubibus ambiri, cum subsint nubila lunae,
<avien. arat. .1526> Creditur. Hanc quotiens includere circulus ergo
<avien. arat. .1527> Spectatur, proprio succedunt ordine signa:
<avien. arat. .1528> Ille alias trino conuoluit tramite lunam
<avien. arat. .1529> Et geminus plerumque meat, solet unicus idem
<avien. arat. .1530_1530> Cingere. Si simplex circumuersabitur orbem,
<avien. arat. .1531> Signa procellarum certissima, signa sereni
<avien. arat. .1532> Praeferet; abruptus subitos praenuntiat Euros;
<avien. arat. .1533> Marcescens tenui sensim caligine et aethra
<avien. arat. .1534> Digestus patula, docet undis adfore pacem.
<avien. arat. .1535_1535> Si duo se lunae circumfudere, repente
<avien. arat. .1536> Maxima uis pontum, uis uerret maxima terras;
<avien. arat. .1537> Maioresque dehinc agitabunt stagna procellae
<avien. arat. .1538> Si trinus rutilum constrinxerit ambitus orbem,
<avien. arat. .1539> Et magis immodica formidine saeuiet Auster,
<avien. arat. .1540_1540> Zonarum taeter fuerit si tractus in aethra.
<avien. arat. .1541> Denique disrumpant si sese cingula lunae,
<avien. arat. .1542> Vltima tempestas ruet imi gurgitis aestum.
<avien. arat. .1543> Solis quin etiam, solis tibi cura uidendi
<avien. arat. .1544> Sit potior: solem melius praeuisa sequuntur
<avien. arat. .1545_1545> Astrorumque duci monstrata tenacius haerent,
<avien. arat. .1546> Siue ille occiduas uergat decliuis in undas,
<avien. arat. .1547> Seu se luciferis reparabilis exserat oris.
<avien. arat. .1548> Istius ingentes radii caliginis atrum
<avien. arat. .1549> Et nebulosarum tractus piceos tenebrarum
<avien. arat. .1550_1550> Lumine dissiciunt, cum per chaos umbriferum uis
<avien. arat. .1551> Flammea peruasit, cum se per noctis amictus
<avien. arat. .1552> Inserit aeriae fulgor facis. Ille calore
<avien. arat. .1553> Pigra mouet, stimulat rutilis torpentia flammis;
<avien. arat. .1554> Sol sopita animat, Sol dura obstacula primus
<avien. arat. .1555_1555> Curru adamanteo reserat pater: efflua Phoebus
<avien. arat. .1556> Igne inhibet, Phoebus radiis densata relaxat.
<avien. arat. .1557> At cum flammigeri cedit uis inclita solis
<avien. arat. .1558> Lucis egens, crassaeque deus latet obice nubis,
<avien. arat. .1559> Et caelo et pelago magnos ait adfore motus.
<avien. arat. .1560_1560> Non hic, cum primos educet gurgite uultus,
<avien. arat. .1561> Ceu picturato diuersos ore colores
<avien. arat. .1562> Proferat! Haud etenim tali tibi sole reuecto
<avien. arat. .1563> Mitia iam caeli fas expectare serena.
<avien. arat. .1564> At si tranquillo conuexa cocurrerit astro
<avien. arat. .1565_1565> Indideritque facem ponto deus integer, ora
<avien. arat. .1566> Nube carens purusque comas et splendidus orbe,
<avien. arat. .1567> Conuenit Eoae pacem praesumere lucis.
<avien. arat. .1568> Sed non ora cauo similis medioque recedens
<avien. arat. .1569> Orbe quasi uel si radios discingitur ultro
<avien. arat. .1570_1570> Figat ut australem porrecto sidere partem
<avien. arat. .1571> Ac Borean rigidi iaculetur luminis igne,
<avien. arat. .1572> Et uento et pluuiis reparata in luce carebit.
<avien. arat. .1573> Denique per flammas procul adque incendia sollers
<avien. arat. .1574> Ipsa dei, cedunt blandi si lumina solis,
<avien. arat. .1575_1575> Tende oculos - certa hoc ducentur signa magistro -,
<avien. arat. .1576> Et ne sanguineus late rubor imbuat ora,
<avien. arat. .1577> Qualia protractu uaga nubila saepe rubescunt,
<avien. arat. .1578> Aut ne liuenti piceus color abdat amictu
<avien. arat. .1579> Lampada, quaere diu. Si taetro crassior orbe est,
<avien. arat. .1580_1580> Vuescet pluuiis tellus, inflataque celsas
<avien. arat. .1581> Aggere deuicto superabunt flumina ripas;
<avien. arat. .1582> Ignea si fulgor percurrit plurimus ora,
<avien. arat. .1583> Flamina crebra salis quatient uada, flamina terras
<avien. arat. .1584> Conuerrent omnis et duri flabra Aquilonis
<avien. arat. .1585_1585> Siluarumque comas et celsa cacumina flectent;
<avien. arat. .1586> Vis simul amborum si uultum solis oberret,
<avien. arat. .1587> Cuncta Noti quatient, imbres procul arua rigabunt.
<avien. arat. .1588> Ecce alias, primo nascentis solis in ortu
<avien. arat. .1589> Vel cum praecipites pelago deus inserit ignes,
<avien. arat. .1590_1590> Vt coeunt radii nebuloso - cetera quippe
<avien. arat. .1591> Pars Hyperioniae rutilat facis, hicque comarum
<avien. arat. .1592> Vis confusa micans mundo sua lumina praestat,
<avien. arat. .1593> Hic globus ater item liuentia nubila cogit -;
<avien. arat. .1594> Nonnumquam crasso nebularum tectus amictu
<avien. arat. .1595_1595> In conuexa redit; tum caelo rursus aperto
<avien. arat. .1596> Cum ruit, opposita uultum caligine condit:
<avien. arat. .1597> Omnibus his signis in terram defluet imber
<avien. arat. .1598> Plurimus. Interdum tenuis praeuertere nubes
<avien. arat. .1599> Visa deum: haec celeri si praesurrexerit ortu
<avien. arat. .1600_1600> Ipseque pone sequens radiorum luce carere
<avien. arat. .1601> Cernatur, nimbis ingentibus arua madebunt.
<avien. arat. .1602> At matutini si Phoebum litoris acta
<avien. arat. .1603> Maiorem solito produxerit atque per aethram
<avien. arat. .1604> Marcenti similis diffluxerit extimus orbis,
<avien. arat. .1605_1605> Alta dehinc scandens minuat iubar igniferum sol,
<avien. arat. .1606> Pura serena aderunt: namque olli gurgitis aer
<avien. arat. .1607> Crassior immodicum <primo> diffuderat orbem,
<avien. arat. .1608> Et iam se tenero sustollens tramite caeli
<avien. arat. .1609> Oblitum iusti iubar attrahit. Hic quoque, magnis
<avien. arat. .1610_1610> Cum madefacta dies sub tempestatibus horret,
<avien. arat. .1611> Pallidus ora cadens promittit pura serena:
<avien. arat. .1612> Displosis etenim per apertam nubibus aethram
<avien. arat. .1613> Ora laboranti similis languentia pallet,
<avien. arat. .1614> At disiectarum moles late nebularum
<avien. arat. .1615_1615> Indicat exuti faciem clarescere mundi.
<avien. arat. .1616> Quin nascente die uenturos conuenit imbres
<avien. arat. .1617> Noscere, cum proni procul ad confinia caeli
<avien. arat. .1618> Deferri piceo spectaris nubila tractu;
<avien. arat. .1619> Et cum declinant radii se partem in utramque
<avien. arat. .1620_1620> Lucis in occasu, nox ut serat algida rores,
<avien. arat. .1621> Imber erit. Puras si Phoebus condat habenas
<avien. arat. .1622> Et Calpetano tranquillum gurgite lumen
<avien. arat. .1623> Tinguat, at illapsum nubes ignita sequatur,
<avien. arat. .1624> Noxque diesque dehinc uenturi rursus Eoi
<avien. arat. .1625_1625> Nimborum expertes et tempestatibus atris
<avien. arat. .1626> Durabunt. Sed cum radiis marcentibus ardor
<avien. arat. .1627> Languet et <heu!> tenui tenduntur acumine frustra
<avien. arat. .1628> Phoebei crines, nimbos aget atra procella,
<avien. arat. .1629> Talis et obducti cernetur forma diei
<avien. arat. .1630_1630> Qualem fraternos subtexens luna iugales
<avien. arat. .1631> Lucem hebetat: subit haec superi sacra lumina solis
<avien. arat. .1632> Inferior, mediaeque interstans lampadis orbe
<avien. arat. .1633> Arcet flammigerae radium facis. Haud tibi rursum,
<avien. arat. .1634> Cum matutinos molitur Lucifer ortus,
<avien. arat. .1635_1635> Ebria sanguineae subuoluant uellera nubes!
<avien. arat. .1636> Namque grauis caelo fundetur protinus imber.
<avien. arat. .1637> Nec si, sole procul rutila inter stagna morante,
<avien. arat. .1638> Emineant radii, radios quoque crassior umbra
<avien. arat. .1639> Contegat, ille dies pluuiis uentoque carebit.
<avien. arat. .1640_1640> Quin erit imber item, si solem circulus ater
<avien. arat. .1641> Ambiat exortum; maior se denique nimbus
<avien. arat. .1642> Vrgebit caelo, maior sola perluet imber,
<avien. arat. .1643> Circumfusa deo si cingula nescia solui
<avien. arat. .1644> Seruarint taetrae speciem torpentia molis.
<avien. arat. .1645_1645> Saepe etiam Phoebo nubes percussa rubescit,
<avien. arat. .1646> Et meditata dei formam procul igne recepto
<avien. arat. .1647> Concipit effigiem simulato luminis orbe.
<avien. arat. .1648> Id qua parte poli spectaueris, adfore ab ipsa
<avien. arat. .1649> Parte tene uentos. Tamen haec, tamen omnia semper
<avien. arat. .1650_1650> Decedente die melius uentura docebunt.
<avien. arat. .1651> Conuenit hic etiam paruum Praesepe notare.
<avien. arat. .1652> Id nubi nomen quae Cancro obuoluitur alto
<avien. arat. .1653> Graecia docta dedit. Duo propter denique Asellos
<avien. arat. .1654> Suspice, quorum alius septem uicina trioni
<avien. arat. .1655_1655> Astra adolet, tepidum procul alter spectat in Austrum.
<avien. arat. .1656> In medio quod nube quasi concrescit adacta,
<avien. arat. .1657> Id Praesepe uocant. Porro hoc Praesepe repente
<avien. arat. .1658> Si sese ex oculis procul auferat, ardeat autem
<avien. arat. .1659> Congruus aeriis late rubor ignis Asellis,
<avien. arat. .1660_1660> Nequaquam tenues agitabunt stagna procellae.
<avien. arat. .1661> At si sideribus similis lux duret et illi
<avien. arat. .1662> Taetra sit effigies, ruet altis nubibus imber
<avien. arat. .1663> Lenior et parco mox tellus rore madebit.
<avien. arat. .1664> Sed Boreae si parte trucis uelut indiga iustae
<avien. arat. .1665_1665> Stella facis lento marcescere cernitur igne
<avien. arat. .1666> Et procul alterius iuba late flagrat Aselli,
<avien. arat. .1667> Protinus Aethiopum surget conuallibus Auster.
<avien. arat. .1668> At regione Noti si lucem stella senescat,
<avien. arat. .1669> Saeuus Riphaeis Aquilo crepitabit ab oris.
<avien. arat. .1670_1670> Quin et terrenis cape rebus certa frequenter
<avien. arat. .1671> Signa procellarum. Nam cum traxere tumorem
<avien. arat. .1672> Aequora prolixum, cum litora curua resultant
<avien. arat. .1673> Sponte procul neque caeruleus colliditur aestus,
<avien. arat. .1674> Aut cum proceris uertex in montibus ultro
<avien. arat. .1675_1675> Perstrepit aerium, uentos instare docebunt.
<avien. arat. .1676> Et cum parua fulix trepido petit arua uolatu
<avien. arat. .1677> Stagna sinens longasque iterat clangore querelas,
<avien. arat. .1678> Indicat insanis freta mox canescere uentis.
<avien. arat. .1679> Denique cum caelo tenduntur pura serena,
<avien. arat. .1680_1680> Si ruitura polo sunt flamina, primus in ipsa
<avien. arat. .1681> Mox picturati conuertit pectoris artus
<avien. arat. .1682> Sturnus edax, premat ut tenui uis obuia plumas
<avien. arat. .1683> Et ne post tergum pateat penetrabilis Euro.
<avien. arat. .1684> Latipedemque anatem cernes excedere ponto
<avien. arat. .1685_1685> Saepius et summa nebulam se tendere rupe,
<avien. arat. .1686> Iamque super latices florum uolitare senectam,
<avien. arat. .1687> Stellarumque comas rumpi procul, aethere celso
<avien. arat. .1688> Decidere in terras, rutilarum spargere crines
<avien. arat. .1689> Flammarum et longos a tergo ducere tractus:
<avien. arat. .1690_1690> Inde etiam uentos mox adfore praemonet usus.
<avien. arat. .1691> Quod si diuersis se passim partibus ignes
<avien. arat. .1692> Excutiant, uerret pelagus sine fine modoque
<avien. arat. .1693> Turba procellarum, si duri limite ab Euri,
<avien. arat. .1694> Si regione Noti, si lenis parte Fauoni
<avien. arat. .1695_1695> Aut de Bistonio mundi procul axe coruscat.
<avien. arat. .1697_1697> Vellera si caelo uolitent, si discolor Iris
<avien. arat. .1698> Demittat gemino se fornice, circulus albam
<avien. arat. .1699> Si stellam taeter uelut ambiat, aequora propter
<avien. arat. .1700_1700> Si crepitent uolucres, si gurgite saepius alto
<avien. arat. .1701> Pectora mersentur, si crebro garrula hirundo
<avien. arat. .1702> Stagna adeat, rutilae cum sint primordia lucis,
<avien. arat. .1696_1696> Si repetunt ueterem ranae per stagna querelam,
<avien. arat. .1703_1703> Si matutinas ululae dant carmine uoces,
<avien. arat. .1704> Improba si cornix caput altis inserit undis
<avien. arat. .1705_1705> Flumine terga rigans, si saeuit gutture rauco,
<avien. arat. .1706> Plurimus abruptis fundetur nubibus imber.
<avien. arat. .1707> Imber erit, latis cum bucula naribus auras
<avien. arat. .1708> Concipit, et late pluuiis sola cuncta madebunt,
<avien. arat. .1709> Cum proprias sollers sedes formica relinquens
<avien. arat. .1710_1710> Oua cauis effert penetralibus (aspera quippe
<avien. arat. .1711> Tempestas gelidusque dies et frigidus aether
<avien. arat. .1712> Inserit internis terrarum sedibus aestus),
<avien. arat. .1713> Pectora cum curuo purgat gallinula rostro,
<avien. arat. .1714> Agmine cum denso circumuolitare uidetur
<avien. arat. .1715_1715> Graculus et tenui cum stridunt gutture corui,
<avien. arat. .1716> Cum procera salum repetit clangore frequenti
<avien. arat. .1717> Ardea, cum paruae defigunt spicula muscae;
<avien. arat. .1718> Et si nocturnis ardentibus undique testis
<avien. arat. .1719> Concrescant fungi, si flammis emicet ignis
<avien. arat. .1720_1720> Effluus aut lucis substantia langueat ultro,
<avien. arat. .1721> Conuenit instantes praenoscere protinus imbres.
<avien. arat. .1722> Denique cum patulum torret Vulcanus aenum,
<avien. arat. .1723> Scintillas flamma circumlambente relinquit
<avien. arat. .1724> Si Notus humentis Libyco trahit aethere nubes.
<avien. arat. .1725_1725> Sin imum ad montem nebularum crassus amictus
<avien. arat. .1726> Tendatur, summo nudentur uertice saxa,
<avien. arat. .1727> Et qua pontus item freta per distenta quiescit
<avien. arat. .1728> Nubila si longo se procumbentia tractu
<avien. arat. .1729> Diffundunt, caelo et Thetidi terrisque supinis
<avien. arat. .1730_1730> Pax aderit, nusquam mundo ruet effluus imber.
<avien. arat. .1731> Sed cum tranquillo tenduntur uasta serena
<avien. arat. .1732> Sub Ioue, uenturae praenoscere signa procellae
<avien. arat. .1733> Conuenit ac rursum, cum perfurit aeris horror,
<avien. arat. .1734> Inspice quae referant terris pelagoque quietem.
<avien. arat. .1735_1735> Inter prima tamen paruum Praesepe notato,
<avien. arat. .1736> Arduus excelso quod Cancer cardine uoluit(==VOLVIT):
<avien. arat. .1737> Hoc, cum concretus tenuari coeperit aer,
<avien. arat. .1738> Discutit impositae late sibi molis amictum;
<avien. arat. .1739> Namque sereniferi patet hoc in flabra Aquilonis
<avien. arat. .1740_1740> Comminus, et primo purgatur flamine uenti.
<avien. arat. .1741> Tempore tum proprio modulatur noctua carmen,
<avien. arat. .1742> Tum uespertinum cornix longaeua resultat,
<avien. arat. .1743> Tum corui crepitant et ouantes gutture rauco
<avien. arat. .1744> Agmina crebra uocant, tum nota cubilia laeti
<avien. arat. .1745_1745> Succedunt pariter, tum pennis corpora plaudunt;
<avien. arat. .1746> Tunc et Strymonias circumuolitare repente
<avien. arat. .1747> Suspicies per aperta grues, ubi mitior annus
<avien. arat. .1748> Sponte procellosum disiecerit aera caelo.
<avien. arat. .1749> Tunc quoque cum stellis hebes est lux omnibus ultro
<avien. arat. .1750_1750> Nubila nec crassos circumduxere meatus
<avien. arat. .1751> Vt iubar occulerent flagrantibus obuia flammis,
<avien. arat. .1752> Nec caligo inhibet rutilantis lampados ignes
<avien. arat. .1753> Orbe nec expleto sacra sidera luna retundit,
<avien. arat. .1754> Sed iam sponte sua stellarum lumina marcent,
<avien. arat. .1755_1755> Conuenit hibernae praenoscere dura procellae.
<avien. arat. .1756> Nubila si caelo consistere, nubila ferri
<avien. arat. .1757> Sique superfundi sibimet suspexeris ultro,
<avien. arat. .1758> Gramina si carpit semesa petacius anser,
<avien. arat. .1759> Si nocturna tibi cornix canit, Hesperus aethra
<avien. arat. .1760_1760> Cum redit, innumero si cantu graculus instat,
<avien. arat. .1761> Si matutino fringuilla resultat ab ore,
<avien. arat. .1762> Si fugiunt uolucres raptim freta turbida Nerei,
<avien. arat. .1763> Orchilos infestus si floricomis hymenaeis
<avien. arat. .1764> Ima petit terrae, si denique paruus eritheus
<avien. arat. .1765_1765> Succedit trepide scruposae concaua rupis,
<avien. arat. .1766> Cecropias si pastus apis uicinus ob ipsa
<avien. arat. .1767> Castra inhibet florumque simul libamina maestae
<avien. arat. .1768> Proxima decerpunt, si Threiciae per aperta
<avien. arat. .1769> Sponte grues trepidant nec sese audacibus aethrae
<avien. arat. .1770_1770> Committunt pennis, ut longos saepe uolatus
<avien. arat. .1771> Formauere super, si soluit aranea casses,
<avien. arat. .1772> Tenuia si toto uehit Auster licia caelo,
<avien. arat. .1773> Mox tempestates et nubila taetra cientur.
<avien. arat. .1774> Quid maiora canam? Cinis <en> cinis ipse, repente
<avien. arat. .1775_1775> Cum coit, albenti nix terras uestit amictu.
<avien. arat. .1776> Nix operit terras, rutilis ubi lumina prunis
<avien. arat. .1777> Summa rubent errantque breues caligine crassa
<avien. arat. .1778> Interius nebulae et denso iam fomes in igni
<avien. arat. .1779> Marcescit penitus. Pluuios mox arguet Austros
<avien. arat. .1780_1780> Induit immodicis cum semet floribus ilex:
<avien. arat. .1781> Indiga nam suci ligno natura rigenti est
<avien. arat. .1782> Et cum flore nouo, cum bracchia glande grauantur,
<avien. arat. .1783> Vuentis caeli sibi nutrimenta latenter
<avien. arat. .1784> Sponte operata docet. Quin et lentiscus amara
<avien. arat. .1785_1785> Indicium est pluuis. Ter fetum concipit arbos
<avien. arat. .1786> Terque nouos genetrix fructus alit, ipsaque trino
<avien. arat. .1787> Flore renidescens tria tempora prodit arandi.
<avien. arat. .1788> Ter prorumpentis scillae teres erigitur flos,
<avien. arat. .1789> Sulcandique solum ter monstrat tempus adesse.
<avien. arat. .1790_1790> Sic et crabronum rauca agmina si uolitare
<avien. arat. .1791> Fine sub autumni conspexeris aethere longo,
<avien. arat. .1792> Iam uespertinus primo cum commouet ortus
<avien. arat. .1793> Vergilias pelago, dices instare procellas.
<avien. arat. .1794> Sique sues lentae, si lanae sedula nutrix,
<avien. arat. .1795_1795> Si capra dumosis errans in saltibus ultro
<avien. arat. .1796> In uenerem pergat (quippe ollis uuidus aer
<avien. arat. .1797> Excitat internum per uiscera mota furorem),
<avien. arat. .1798> Et tempestates et nubila protinus atra
<avien. arat. .1799> Adfore praecipies. Quin et gaudebit arator
<avien. arat. .1800_1800> Quisque solum iustis uersarit mensibus anni
<avien. arat. .1801> Plebe gruum prima, gaudebit tardus arator
<avien. arat. .1802> Agmine pigrarum, si quadam lege deorum
<avien. arat. .1803> His comes est imber. Pecudes si denique terram
<avien. arat. .1804> Lanigerae fodiant, caput at tendatur in Arctum,
<avien. arat. .1805_1805> Cum madidus <primum> per marmora turbida condit
<avien. arat. .1806> Pleiadas(==PLE+JA-DA-S) occasus, cum brumae in frigora cedit
<avien. arat. .1807> Frugifer autumnus, ruet aethra concitus imber.
<avien. arat. .1808> At ne perruptis terrarum dorsa lacunis
<avien. arat. .1809> Infodiant pecudes! Si uasto uiscera hiatu
<avien. arat. .1810_1810> Discutiant terrae, ueniet uis aethere toto
<avien. arat. .1811> Dira procellarum, nix omnis uestiet agros,
<avien. arat. .1812> Nix herbas laedet teneras, nix uret aristas.
<avien. arat. .1813> At si contigerit plures ardere cometas,
<avien. arat. .1814> Inualidas segetes torrebit siccior aer.
<avien. arat. .1815_1815> Nam quae prorumpunt naturae legibus ultro
<avien. arat. .1816> Spiramenta soli, si iustus defuit humor,
<avien. arat. .1817> Arida, per caelum surgentia, desuper aethrae
<avien. arat. .1818> Ignescunt flammis, mundique impulsa calore
<avien. arat. .1819> Excutiunt stellas et crebro crine rubescunt.
<avien. arat. .1820_1820> Contemplator item: si longo plurima ponto
<avien. arat. .1821> Agmina festinant uolucrum solidamque frequentes
<avien. arat. .1822> Succedunt terram, sterilis desaeuiet aestas
<avien. arat. .1823> Ac sitient agri. Nam qua circumflua tellus
<avien. arat. .1824> Adluitur pelago, coquit altas siccior aer
<avien. arat. .1825_1825> Caespitis arentis uenas, citiusque calorem
<avien. arat. .1826> Sentit humus sic cincta salo. Fuga protinus ergo
<avien. arat. .1827> Est auium in terras; pauet, has ut uiderit, aestus
<avien. arat. .1828> Agricola et sicco iam deflet mergite culmos.
<avien. arat. .1829> Sed si se modico producant agmine ab undis
<avien. arat. .1830_1830> Nec trepido passim uersent conuexa uolatu,
<avien. arat. .1831> Laetitia est duris pastoribus: adfore parcos
<avien. arat. .1832> Praesumunt imbres. Sic in contraria semper
<avien. arat. .1833> Vota homines agimur, nostrique cupidine fructus
<avien. arat. .1834> Poscimus alterius dispendia. Sed cuique(==CU_IQVE) ipsa
<avien. arat. .1835_1835> Sollers natura et rerum genitabilis ordo
<avien. arat. .1836> Certa suis studiis adfixit signa futuri.
<avien. arat. .1837> Namque et ouis cupido si gramina tondeat ore
<avien. arat. .1838> Insaturata cibis, decerpens latius agros,
<avien. arat. .1839> Pastori indicium pluuialis frigoris edet;
<avien. arat. .1840_1840> Et si persultans aries lasciuius herbas
<avien. arat. .1841> Appetat aut sese sustollant saltibus haedi
<avien. arat. .1842> Vel si iuge gregi cupiant haerere nec usquam
<avien. arat. .1843> Matribus abscedant, et si sine fine modoque
<avien. arat. .1844> Pabula delibent cum tutas uesper adire
<avien. arat. .1845_1845> Compellat caulas, monstrabunt adfore nimbos.
<avien. arat. .1846> Bubus arator item trahit atrae signa procellae,
<avien. arat. .1847> Lambere si lingua prima hos uestigia forte
<avien. arat. .1848> Viderit aut dextrum prosternere corpus in armum,
<avien. arat. .1849> Vel si prolixis auras mugitibus implent,
<avien. arat. .1850_1850> Pascua linquentes uix uespere. Dat capra moti
<avien. arat. .1851> Rursum signa poli, cum spinis ilicis atrae
<avien. arat. .1852> Multa inhiat. Docet haec eadem sus horrida caeno,
<avien. arat. .1853> Gurgitis illuuie si saepius inuoluatur.
<avien. arat. .1854> Martius ipse lupus, uillarum proxima oberrans
<avien. arat. .1855_1855> Affectansque locos hominum lectumque laremque
<avien. arat. .1856> Sponte petens, crasso consurgere nubila caelo
<avien. arat. .1857> Praemonet. Id parui cum stridunt denique mures,
<avien. arat. .1858> Cum gestire solo, cum ludere forte uidentur,
<avien. arat. .1859> Portendunt tibimet; canis id praesentit adultis
<avien. arat. .1860_1860> Tellurem fodiens. Tamen haec, tamen omnia rerum
<avien. arat. .1861> Adfore uel primo nimbos mox sole docebunt,
<avien. arat. .1862> Vel cum curriculis lux ibit coepta secundis,
<avien. arat. .1863> Tertius aut uerso cum uenerit ortus Olympo.
<avien. arat. .1864> Non spernenda tibi sunt talia, sed memor uni
<avien. arat. .1865_1865> Adde aliud semper; si tertia denique signa
<avien. arat. .1866> Proueniant, firmo uenturum pectore fare.
<avien. arat. .1867> Et transactorum sollers componere mensum
<avien. arat. .1868> Signa laborabis: si sic fluxere reperta,
<avien. arat. .1869> Nequaquam trepidare pudor persuadeat ullus.
<avien. arat. .1870_1870> Astrorum lapsus, astrorum protinus ortus
<avien. arat. .1871> Discute, si casus similis et stella per aethram
<avien. arat. .1872> Prodidit. Exacti iam summa crepuscula mensis
<avien. arat. .1873> Et surgentis item primordia conscius artis
<avien. arat. .1874> Fare sacrae: mensum confinia summa duorum
<avien. arat. .1875_1875> Caeca latent, lucis haec semper semet in octo
<avien. arat. .1876> Inscia lunaris tendunt facis. Ipsa fideli
<avien. arat. .1877> Perquire studio et, siquid tibi forte repertum,
<avien. arat. .1878> Pluribus indiciis sollers fulcire memento.
