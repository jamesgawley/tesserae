<arator ad parth. .1> Si tibi, magne, uelim fasces memorare parentum,
<arator ad parth. .2> Vix daret in tergo pagina lecta modum.
<arator ad parth. .3> A proauis atauisque potens, tu stemmata uincis
<arator ad parth. .4> Moribus, et meritis cedit origo tuis,
<arator ad parth. .5_5> Optime Partheni, positum cui nomen ab aeuo
<arator ad parth. .6> Laus magis est animi, quo, uerecunde, places.
<arator ad parth. .7> Nuntia uenturum signauit lingua pudorem,
<arator ad parth. .8> Vtque decus geminis quod uocitaris adest.
<arator ad parth. .9> Cingula plura geris, sed quae tu grandia reddis,
<arator ad parth. .10_10> Nam tibi quisque datur, mox sibi crescit honor.
<arator ad parth. .11> Quis bona tanta canat? Breuiter loquor; omnia tecum
<arator ad parth. .12> Quae faciunt magnos singula solus habes.
<arator ad parth. .13> Tu, facunde, sonas Rhodani Rhenique cateruis;
<arator ad parth. .14> Regia dulcisonum te probat aula uirum.
<arator ad parth. .15_15> Te multis opulenta quidem Germania doctis
<arator ad parth. .16> Suspicit, et patrio gaudet amore tibi,
<arator ad parth. .17> Gloria de tanto cui maxima fulget alumno,
<arator ad parth. .18> Qualem Romuleo dat toga densa foro.
<arator ad parth. .19> Vidi ego te, uidi iuuenem sermone diserto
<arator ad parth. .20_20> Hesperios proceres aequiparare senes,
<arator ad parth. .21> Quo directus eras legati munere functus,
<arator ad parth. .22> Vt libertatis posceres actor opem.
<arator ad parth. .23> Mulsisti Geticas uerbis felicibus aures,
<arator ad parth. .24> Iuueruntque tuum publica uota solum.
<arator ad parth. .25_25> Nil auditor ouans potuit rex ille negare,
<arator ad parth. .26> Cuius in arbitrio tunc ea causa fuit.
<arator ad parth. .27> Haec ubi fama uolans celeri dispergere cursu
<arator ad parth. .28> Coepit et assidua sustulit aure caput,
<arator ad parth. .29> Exiit in populos solidae pinguedo loquelae,
<arator ad parth. .30_30> Stipabatque tuos anxia turba gradus,
<arator ad parth. .31> Vt, quotiens motis aperires flumina labris,
<arator ad parth. .32> Curreret aestiuam ceu positura sitim.
<arator ad parth. .33> Has ego diuitias auidus contingere linguae,
<arator ad parth. .34> Qua uelut unda Tagi, tu pretiose, fluis,
<arator ad parth. .35_35> His quoniam Laribus tenebamur in urbe Rauennae,
<arator ad parth. .36> Hospes hians aderam nocte dieque tibi.
<arator ad parth. .37> Quos mihi tu libros, quae nomina docte sonabas!
<arator ad parth. .38> Quanta simul repetens codicis instar eras!
<arator ad parth. .39> Caesaris Historias ibi primum te duce legi,
<arator ad parth. .40_40> Quas ut ephemeridas condidit ipse sibi.
<arator ad parth. .41> Cantabas placido dulcique lepore poetas
<arator ad parth. .42> In quibus ars fallax, pompa superba fuit.
<arator ad parth. .43> Sed tamen ad ueros remeabas, optime, uates
<arator ad parth. .44> Quorum metra fides ad sua iura trahit,
<arator ad parth. .45_45> Qualis in Hyblaeis Ambrosius(==AMBRO+SIUS) eminet hymnis
<arator ad parth. .46> Quos posito cunis significastis, apes,
<arator ad parth. .47> Qualis in hac eadem(==E.ADEM) Decentius(==DE+CENTIUS) arte manauit(==MA-NAVIT),
<arator ad parth. .48> Aruernisque canis, Sidoniana chelys.
<arator ad parth. .49> Cura mihi dudum fuerat puerilibus annis
<arator ad parth. .50_50> Versibus assiduum concelebrare melos,
<arator ad parth. .51> Scribere quas etiam simulauit fabula partes
<arator ad parth. .52> Et per inane fretum sub leuitate rapi.
<arator ad parth. .53> Quae cum nostra tibi fragilis cecinisset arundo,
<arator ad parth. .54> Et mihi, care, tuus saepe faueret, amor,
<arator ad parth. .55_55>"O utinam malles" dixisti "rectius huius
<arator ad parth. .56> Ad Domini laudes flectere uocis iter!
<arator ad parth. .57> Vt quia nomen habes quo te uocitamus, Arator,
<arator ad parth. .58> Non abstrusa tibi sit sed aperta seges."
<arator ad parth. .59> Constitui, fateor, si quando forte mererer
<arator ad parth. .60_60> Ingenii fructus ad meliora sequi,
<arator ad parth. .61> Quo te cumque loci contingeret esse, uirorum
<arator ad parth. .62> Maxime, transmitti, quod modularer, opus.
<arator ad parth. .63> Iam stimulat promissa dies, ut debita tandem
<arator ad parth. .64> Contractusque meos soluere, docte, uelim.
<arator ad parth. .65_65> Sume quod ex nitido libauimus aequore carmen,
<arator ad parth. .66> Et licet exiguas suscipe gratus aquas.
<arator ad parth. .67> Oceanus rerum spatio manet altus in illo,
<arator ad parth. .68> De quo uix laticem traximus ore breuem.
<arator ad parth. .69> Namque ego, Romanae caulis permixtus amoenis
<arator ad parth. .70_70> Ecclesiae, tonso uertice factus ouis,
<arator ad parth. .71> Pascua laeta uidens et aprica uolumina Christi
<arator ad parth. .72> Quaerebam gustu tangere cuncta meo
<arator ad parth. .73> Et nunc Dauiticis assuetus floribus odas
<arator ad parth. .74> Mandere, nunc Genesim mens cupiebat edax.
<arator ad parth. .75_75> Cumque simul uiolas et lilia carpere mallem
<arator ad parth. .76> Quae uetus atque nouus congeminauit odor,
<arator ad parth. .77> Incidit ille mihi, quem regula nominat Actus,
<arator ad parth. .78> Messis apostolicae plenus in orbe liber,
<arator ad parth. .79> In quo nos Dominus Petro piscante leuauit
<arator ad parth. .80_80> De gremio salsi caeruleique maris
<arator ad parth. .81> Ostensaque dedit caelestis imagine nauem
<arator ad parth. .82> Gentibus assumptis exsaturare famem.
<arator ad parth. .83> Huius ab historia produxi carmina tiro
<arator ad parth. .84> Pastorique meo sedulus ora dedi,
<arator ad parth. .85_85> Largius auxilio qui fert noua uerba canenti,
<arator ad parth. .86> De quo nemo potest, hoc sine, digna loqui
<arator ad parth. .87> Quae Patri egregio patuerunt tradita papae
<arator ad parth. .88> Scriniaque Ecclesiae condita rite gerunt.
<arator ad parth. .89> Eia age! Susceptos celebret collatio libros.
<arator ad parth. .90_90> Mercedis pretium causa superna dabit,
<arator ad parth. .91> Sunt quia pontifices in religione Magistri,
<arator ad parth. .92> Gallia quos multos dat studiosa bonos,
<arator ad parth. .93> Est ubi Firminus, uenerabilis ille sacerdos,
<arator ad parth. .94> Pascere qui populum dogmatis ore potest.
<arator ad parth. .95_95> Huius ad Italiae tendit laudatio fines,
<arator ad parth. .96> Atque ultra patriam gloria nomen habet.
<arator ad parth. .97> Ne dubita quin grata forent documenta probatis
<arator ad parth. .98> Sedis apostolicae quae placuere uiro,
<arator ad parth. .99> Nec te nempe putes cariturum munere famae,
<arator ad parth. .100_100> Haec praelata operi scripta quod edis ibi.
<arator ad parth. .101> Ibimus ambo simul quo pagina uenerit ista,
<arator ad parth. .102> Partheniumque decus semper in ore foret.
