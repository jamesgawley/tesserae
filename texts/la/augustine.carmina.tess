<avg. anth. 484a.1> Donatistarum crudeli caede peremptum
<avg. anth. 484a.2> Infossum hic corpus pia(==PI-A+) est cum laude Nabori.
<avg. anth. 484a.3> Ante aliquod tempus cum Donatista fuisset,
<avg. anth. 484a.4> Conuersus pacem, pro qua moreretur, amauit.
<avg. anth. 484a.5> Optima purpureo uestitur sanguine causa.
<avg. anth. 484a.6> Non errore perit, non se ipse furore peremit,
<avg. anth. 484a.7> Verum martyrium uera est pietate probatum.
<avg. anth. 484a.8> Suspice litterulas primas: ibi nomen honoris.
<avg. anth. 487d.1> Quisquis amat dictis absentum rodere uitam,
<avg. anth. 487d.2> Hac mensa indignam nouerit esse suam.
<avg. anth. 489.1> Omnia sunt bona: sunt, quia tu, bonus, omnia condis.
<avg. anth. 489.2> Nil nostrum est in eis, nisi quod peccamus, amantes
<avg. anth. 489.3> Ordine neglecto pro te, quod conditur abs te.
<avg. anth. 489.4> Omnia nam, quae sunt, a te sunt, te sine nil <est>.
<avg. anth. 489.5> His sine tu, simul es pro cunctis his et in illis.
<avg. anth. 489.6> His sine <tu>, quod es, es; non hi sunt te sine, quod sunt.
<avg. anth. 489.7> Ac ne id hi quod tu, nec tu quod hi(==SI), sed in illis
<avg. anth. 489.8> Totus ades: in te totus, totus et in ipsis.
<avg. anth. 489.9> Hi nam nec sibi nec tibi toti, sed hi sunt hoc
<avg. anth. 489.10> Quod sunt, in quantum sunt, in tantum sibi toti.
<avg. anth. 489.11> Vt natura docet ratio perceptaque monstrat,
<avg. anth. 489.12> Totus homo est anima (siquidem hic sibi totus habetur).
<avg. anth. 489.13> Quicquid abest, extra se nec in se sibi sentit.
<avg. anth. 489.14> Deficit in toto, cum totus *se sine sibi constat.
<avg. anth. 489.15> Dum stat corporeus, homo semper et hic et ubique
<avg. anth. 489.16> Non habet in sese aeternos et tempus et actum;
<avg. anth. 489.17> Sic habet hoc nec habet, est et non est etiamque
<avg. anth. 489.18> Tempus habet; uiuit, cum corporealis et ipse est;
<avg. anth. 489.19> Tunc habet, est cum tempore et hoc ipso sine non est.
<avg. anth. 489.20> Cum non corporealis erit, ipsum neque tempus
<avg. anth. 489.21> Tunc habet et non est nec(==NE+C) esse habet hoc, quod amisit(==A-MI+SIT):
<avg. anth. 489.22> En homo finit et est non iam homo; sic quoque tempus.
<avg. anth. 489.23> Non ita, uis animae ut careat semper, sed ubique
<avg. anth. 489.24> Cum noua nempe nouo descendit corpore tota.
<avg. anth. 489.25> Semper habet et ubique, neque est et habet ubicumque.
<avg. anth. 489.26> Ex quo constat ut est, natura sumpsit ut esset.
<avg. anth. 489.27> Semper habet, quoniam esse quod est non desinet esse.
<avg. anth. 489.28> Sunt eique modi, qui cuncta sequuntur, adhaesi:
<avg. anth. 489.29> Sensus et ingenium, ratio, mens, perspicua quae
<avg. anth. 489.30> Et diffusa manet, cum sit in corpore toto;
<avg. anth. 489.31> Emigrat, ubicumque aciem porrexerit extra
<avg. anth. 489.32> Subtilique oculo, quoquo se uerterit, astat
<avg. anth. 489.33> Intuitu mentisque doletque cupit metuitque,
<avg. anth. 489.34> Gaudet, et ista gerit gestu sine corporis ullo
<avg. anth. 489.35> Vt deus immortalis et intrectabile lumen
<avg. anth. 489.36> Permanet ipsa, deus minime, similis sed in istis
<avg. anth. 489.37> Nonque dei pars sed similis per talia uiuit.
<avg. anth. 489.38> Hoc uero esse quod est numquam desistit adesse.
<avg. anth. 489.39> Illius igneus est uigor, ex quo corporealem
<avg. anth. 489.40> Inspirando calet massam diffusa per artus.
<avg. anth. 489.41> Corporeis licet officia gestis uarientur,
<avg. anth. 489.42> Auditu uisu olfactu tactu quoque motu,
<avg. anth. 489.43> Illa tamen spirando calet animatque replendo
<avg. anth. 489.44> Omnia nec *quidam* habet aut nec sumit ab ipsa.
<avg. anth. 489.45> Namque loco non corporeo concluditur ullo:
<avg. anth. 489.46> Est incorporea informis substantia quaedam.
<avg. anth. 489.47> At deus "esse" habet, et fuit, et est semper in illo,
<avg. anth. 489.48> Dispar in hoc, quod cuncta tenet perlustrat et implet,
<avg. anth. 489.49> Totus ubique manetque patetque et regnat ubique.
<avg. anth. 489.50> Haec loca sorte capit, sed dispar uiuit in illis:
<avg. anth. 489.51> Si felix fuerit, hic tunc felicior exstat, 
<avg. anth. 489.52> Si infelix, etiam multo infelicior illic.
<avg. anth. 870.1> Roma labore uigil fregit Carthaginis arces:
<avg. anth. 870.2> Desidia interiit Roma subinde cito.
