<svlp. apoll. per. hec. 1.1> Vxorem ducit Pamphilus Philumenam, 
<svlp. apoll. per. hec. 1.2> Cui quondam ignorans uirgini uitium obtulit, 
<svlp. apoll. per. hec. 1.3> Cuiusque per uim quem detraxit anulum 
<svlp. apoll. per. hec. 1.4> Dederat amicae Bacchidi meretriculae. 
<svlp. apoll. per. hec. 1.5> Dein profectus in Imbrum est: nuptam haud attigit.
<svlp. apoll. per. hec. 1.6> Hanc mater utero grauidam, ne id sciat socrus, 
<svlp. apoll. per. hec. 1.7> Vt aegram ad sese transfert. Reuenit Pamphilus, 
<svlp. apoll. per. hec. 1.8> Deprendit partum, celat; uxorem tamen 
<svlp. apoll. per. hec. 1.9> Recipere non uolt. Pater incusat Bacchidis 
<svlp. apoll. per. hec. 1.10> Amorem. Dum se purgat Bacchis, anulum 
<svlp. apoll. per. hec. 1.11> Mater uitiatae forte adgnoscit Myrrina. 
<svlp. apoll. per. hec. 1.12> Vxorem recipit Pamphilus cum filio. 
