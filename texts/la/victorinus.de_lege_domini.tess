<victorin. lex dom. 1.1> Solus in antiquo fulgebat clara potestas, 
<victorin. lex dom. 1.2> Sideribus caeli totum qui luminat orbem, 
<victorin. lex dom. 1.3> Verum qui Christum misit renouare salutem. 
<victorin. lex dom. 1.4> Hunc lex esse deum populo monstrauerat unum: 
<victorin. lex dom. 1.5> Vnum hunc esse patrem, a quo sunt omnia facta, 
<victorin. lex dom. 1.6> Atque unum Christum, per quem deus omnia fecit. 
<victorin. lex dom. 1.7> De domino dominus, lumen de lumine natus, 
<victorin. lex dom. 1.8> Filius ipse dei, carissimus ipse minister. 
<victorin. lex dom. 1.9> Hic fecit fluuium de fonte manare(==MA-NARE) perenni, 
<victorin. lex dom. 1.10> Qui tot(==) fluit in partes, ut uenti, in quattuor orbis. 
<victorin. lex dom. 1.11> Fudit aquas in agros, fontis sapor et color unus. 
<victorin. lex dom. 1.12> Hic regem terris, hominem, suo(==SVO) plasmate fecit, 
<victorin. lex dom. 1.13> Quem dominatorem uoluit(==VOLUIT) his omnibus esse. 
<victorin. lex dom. 1.14> Protinus illicitum uetuit contingere pomum, 
<victorin. lex dom. 1.15> Vnde malum sciret, unde dinosceret aequum. 
<victorin. lex dom. 1.16> Angelus hunc refuga coepit nudare salutem. 
<victorin. lex dom. 1.17> Adam, parua fide, nimium qui abducitur, alto 
<victorin. lex dom. 1.18> Fallitur ingenio mendacia uerba secutus. 
<victorin. lex dom. 1.19> Pestifer hinc uario suscepit nomine serpens, 
<victorin. lex dom. 1.20> Vipereus coluber, diros portare triumphos. 
<victorin. lex dom. 1.21> Vicit uicta uirum, gaudet portando uenenum. 
<victorin. lex dom. 1.22> Ipsa prior natis concepit femina mortem. 
<victorin. lex dom. 1.23> Consilium placuit, tegimen caeleste reliquit. 
<victorin. lex dom. 1.24> Corpore dissimiles Cain Abelque benignus 
<victorin. lex dom. 1.25> Atque animo fratres uaria sic munera summo 
<victorin. lex dom. 1.26> Obtulerant domino deo(==DE.O) lac atque hordea ruris, 
<victorin. lex dom. 1.27> Sed quia iustus erat Abel meliorque probatus 
<victorin. lex dom. 1.28> Inuiditque malus, ut frater dignior esset, 
<victorin. lex dom. 1.29> Propterea gratus pastor pecudumque magister 
<victorin. lex dom. 1.30> Fraternae cecidit primus uiolentia dextrae. 
<victorin. lex dom. 1.31> Hic Enoc insignis refugarum ut turba latronum; 
<victorin. lex dom. 1.32> Sacrilegum genus ut fugeret crudele gigantum, 
<victorin. lex dom. 1.33> Translatus magno pignus seruatur honore. 
<victorin. lex dom. 1.34> Reddidit ergo deus gnatis peccata parentum 
<victorin. lex dom. 1.35> Diluuioque necans, facinus ne cresceret ultra, 
<victorin. lex dom. 1.36> Extinxit subolem patrum peccata sequentem. 
<victorin. lex dom. 1.37> Perfectus Noe solus sine culpa repertus, 
<victorin. lex dom. 1.38> Bis quinquagenis annis qui texuit arcam, 
<victorin. lex dom. 1.39> Promeruit tantum ereptus mortis ab undis 
<victorin. lex dom. 1.40> Cumque sua prole seruatur in altera gente. 
<victorin. lex dom. 1.41> Hic Abraham magnus animo iustusque bonusque, 
<victorin. lex dom. 1.42> Qui primus genere patria et genitore relicto
<victorin. lex dom. 1.43> Respiciens caelum credidit esse deum 
<victorin. lex dom. 1.44> Voce dei suasus secessit in extera terra,
<victorin. lex dom. 1.45> Tanta fide meruit sublimi dignus honore, 
<victorin. lex dom. 1.46> Gentibus ut pater et populis credentibus esset. 
<victorin. lex dom. 1.47> Huius insigne(==I-NSIGNE) decus(==DECU-S) Isac de corpore natus. 
<victorin. lex dom. 1.48> Hunc genuit Sara, sterilis post tempora longa. 
<victorin. lex dom. 1.49> Hostia prima datus fida patientia plenus. 
<victorin. lex dom. 1.50> Cum geminos Isac genitor materque Rebecca 
<victorin. lex dom. 1.51> Fudissent terris et patri gratior esset, 
<victorin. lex dom. 1.52> Qui prior exisset Esau quam qui ultimus ille 
<victorin. lex dom. 1.53> Sed tamen humilior(==HU+MILIOR) habitus, quia nomine Iacob, 
<victorin. lex dom. 1.54> Hunc benedixit enim iustus epulisque paratus, 
<victorin. lex dom. 1.55> Dum senior frater uenatus gloria tardat 
<victorin. lex dom. 1.56> Gratia caelesti magnoque priuatus(==PRI-VATUS) honore. 
<victorin. lex dom. 1.57> Ne liuore malo fratris iuniorque(==JU-NIORQVE) periret, 
<victorin. lex dom. 1.58> Sedibus externis latuit multosque per annos 
<victorin. lex dom. 1.59> Consilioque bono, quod mater cara dedisset. 
<victorin. lex dom. 1.60> Occurritque huic(==HU-IC) dominus tum forma decora 
<victorin. lex dom. 1.61> Temptauitque animos, an possit noscere et ipsum: 
<victorin. lex dom. 1.62> Cum bene sensisset dominum luctando potentem, 
<victorin. lex dom. 1.63> Abstinuit non ante manus, non ante remisit, 
<victorin. lex dom. 1.64> Quam deus omnipotens uellet benedicere seruum. 
<victorin. lex dom. 1.65> Iudas et ipse pater, regalis sortis origo, 
<victorin. lex dom. 1.66> Ex quo(==QVO-) duces geniti, cuius de semine reges 
<victorin. lex dom. 1.67> Numquam defuerunt, donec uentura potestas 
<victorin. lex dom. 1.68> Gentibus exspectata diu promissa ueniret. 
<victorin. lex dom. 1.69> Venditio Ioseph, cuius sine sorde iuuenta, 
<victorin. lex dom. 1.70> Carceris et dura conficta calumnia poena, 
<victorin. lex dom. 1.71> Gloria post gemitus regnique secunda corona 
<victorin. lex dom. 1.72> Inque fame panis tribuendi larga potestas. 
<victorin. lex dom. 1.73> Dux populi Moyses, regis qui limina liquit 
<victorin. lex dom. 1.74> Spernens diuitias, quae florent tempore pauco, 
<victorin. lex dom. 1.75> Ceruice subnixa, minis non territus ullis, 
<victorin. lex dom. 1.76> Qui pro tanta fide permagno mirus honore 
<victorin. lex dom. 1.77> Armatus uirtute dei magnalia gessit. 
<victorin. lex dom. 1.78> Dum pecus ad montem ageret pastorque benignus, 
<victorin. lex dom. 1.79> Visibus occurrit confestim luminis ardor, 
<victorin. lex dom. 1.80> Factaque uox mira Moysen conterruit ipsum 
<victorin. lex dom. 1.81> Mandatumque dedit, quod gens Hebraea teneret. 
<victorin. lex dom. 1.82> Percussit gentem plagis terramque reliquit, 
<victorin. lex dom. 1.83> Confudit regem durum populumque ducabat. 
<victorin. lex dom. 1.84> Calcauit fluctus, hostem demersit in undis, 
<victorin. lex dom. 1.85> Fecit aquam dulcem per lignum semper amaram. 
<victorin. lex dom. 1.86> Cum Christo coram populo manifeste locutus, 
<victorin. lex dom. 1.87> Cuius de luce nitor acer in ore refulsit. 
<victorin. lex dom. 1.88> Conscendit montem, ut legem disceret illic. 
<victorin. lex dom. 1.89> Dum nimium cessat uel detardatur ibidem, 
<victorin. lex dom. 1.90> Insipiens populus uitulum fecitque malignum: 
<victorin. lex dom. 1.91> Et quia sacrilegus populus peccasset inique, 
<victorin. lex dom. 1.92> Indignatus enim Moyses magnoque dolore 
<victorin. lex dom. 1.93> Proiecit tabulas manibus fractasque reliquit. 
<victorin. lex dom. 1.94> Rursus adest montemque capit tabulasque requirit. 
<victorin. lex dom. 1.95> Acceptam legem per sanctos diffudit(==FUDIT) in orbe. 
<victorin. lex dom. 1.96> Omnia de Christo, per Christum cuncta locutus, 
<victorin. lex dom. 1.97> Hic probus et magnus uictor in pace quieuit. 
<victorin. lex dom. 1.98> Iesus, Naue filius, Auses ante uocatus 
<victorin. lex dom. 1.99> Spiritus hunc sanctus socium sibi nomine iunxit 
<victorin. lex dom. 1.100> Hic fluuium scidit et populum transire coegit, 
<victorin. lex dom. 1.101> Distribuit terram gnatis promissa parentum 
<victorin. lex dom. 1.102> Et solis cursum statuit, dum uinceret hostem 
<victorin. lex dom. 1.103> Expulit externas gentes prolemque gigantum. 
<victorin. lex dom. 1.104> Omnia legitime sollemni cura peregit, 
<victorin. lex dom. 1.105> Nominis exemplum, Christi uirtutis imago. 
<victorin. lex dom. 1.106> Quid de iudicibus populi per singula dicam, 
<victorin. lex dom. 1.107> Quorum uirtutes, si conscribantur in unum, 
<victorin. lex dom. 1.108> Verborum spatiis numerosa uolumina complent? 
<victorin. lex dom. 1.109> Sed tamen ex multis paucorum dicere uitam 
<victorin. lex dom. 1.110> Corporis explendi membrorum postulat ordo. 
<victorin. lex dom. 1.111> Ex quibus est Gedeon dux agminis acer in hoste 
<victorin. lex dom. 1.112> Non uirtute sua tutelam acquirere genti 
<victorin. lex dom. 1.113> Certus larga fide signum petit excita mente, 
<victorin. lex dom. 1.114> Quo uel non possit uel possit uincere bellum: 
<victorin. lex dom. 1.115> Vellus ut in nocte positum de rore maderet, 
<victorin. lex dom. 1.116> Omnis circumitu tellus siccata iaceret; 
<victorin. lex dom. 1.117> Atque iterum solo remanente uellere sicco 
<victorin. lex dom. 1.118> Haec eadem nocte roraret terra liquorem. 
<victorin. lex dom. 1.119> Hoc etenim signo praedonum strauit aceruos: 
<victorin. lex dom. 1.120> Ter centeno equitum numero, Tau littera graeca, 
<victorin. lex dom. 1.121> Armatis facibus et cornibus ore canentum. 
<victorin. lex dom. 1.122> Vellus erat populus ouium de semine sancto, 
<victorin. lex dom. 1.123> Nam terra uariae gentes fusaeque per orbem, 
<victorin. lex dom. 1.124> Verbum, quod nutrit, ros ................. 
<victorin. lex dom. 1.125>.......................................... 
<victorin. lex dom. 1.126>............................iura parentum, 
<victorin. lex dom. 1.127> Peccatum uoti uiolenta mente coperuit(==COPERVIT), 
<victorin. lex dom. 1.128> Pro scelere tribuit famam, pro crimine uitam. 
<victorin. lex dom. 1.129> Cum uaria fidens Samson uirtute superba 
<victorin. lex dom. 1.130> Lustraretque loca, magno cum pondere uidit 
<victorin. lex dom. 1.131> Occurrisse feram, ualida quam dextra necauit, 
<victorin. lex dom. 1.132> Mira fide, postquam congestum in ore leonis 
<victorin. lex dom. 1.133> Dulce est mellis opus gratumque, id repperit ipse. 
<victorin. lex dom. 1.134> Huic etiam Samson super omnia corpora uires: 
<victorin. lex dom. 1.135> Spiritus hoc donum, capiti concessa potestas. 
<victorin. lex dom. 1.136> Vincula nulla uirum uinctum potuere tenere. 
<victorin. lex dom. 1.137> Gloria sed postquam capitis summota recessit, 
<victorin. lex dom. 1.138> Occidit atque hostem ultor sua morte peremit. 
<victorin. lex dom. 1.139> Mirificus Samuel, cui reges unguere primum 
<victorin. lex dom. 1.140> Praeceptum, dare chrisma uiris, ostendere Christum. 
<victorin. lex dom. 1.141> Talibus in uitae spatio laudabilis egit, 
<victorin. lex dom. 1.142> Vt quoque post requiem prophetica dona teneret. 
<victorin. lex dom. 1.143> Psalmographus Dauid, magnus rex atque propheta, 
<victorin. lex dom. 1.144> Produxit uictor deletis hostibus arcam, 
<victorin. lex dom. 1.145> Passurum Christus cuius se uoce canebat 
<victorin. lex dom. 1.146> Sponte, quod ingratus populus sine lege peregit. 
<victorin. lex dom. 1.147> Cui deus ex utero fructum promiserat olim 
<victorin. lex dom. 1.148> Prolem sublimi solio suo(==SVO) ponere sanctam: 
<victorin. lex dom. 1.149> Fixa fides domini, quae sponderat, omnia fecit. 
<victorin. lex dom. 1.150> Successit patri Salamon, sapientia plenus, 
<victorin. lex dom. 1.151> Qui duram potuit litem discernere matrum, 
<victorin. lex dom. 1.152> E quibus una suum nocturno tempore pressit 
<victorin. lex dom. 1.153> Subiecitque suum et saluum transtulit ad se. 
<victorin. lex dom. 1.154> Afferri gladium confestim praecipit ipse, 
<victorin. lex dom. 1.155> Partibus ut matres diuisa membra tenerent. 
<victorin. lex dom. 1.156> Cognouit sapiens et: "infantem(==I-NFANTEM) suscipe", dixit. 
<victorin. lex dom. 1.157> Aemulus Ezechias, populi corrector inertis, 
<victorin. lex dom. 1.158> Quique coli mandata dei prior omnia iussit, 
<victorin. lex dom. 1.159> Hic moriens lacrimis annos et tempora uitae 
<victorin. lex dom. 1.160> Accepit. merito talem tulit actus honorem. 
<victorin. lex dom. 1.161> Ingenti zelo Iosias rector et ipse. 
<victorin. lex dom. 1.162> Tantum nemo supra nec postea taliter egit. 
<victorin. lex dom. 1.163> Idola destituit, destruxit templa nefanda, 
<victorin. lex dom. 1.164> Atque sacerdotes super aras igne cremauit, 
<victorin. lex dom. 1.165> Ossa prophetarum falsorum cuncta refodit, 
<victorin. lex dom. 1.166> Incenditque aras, adolenda cadauera, lucos. 
<victorin. lex dom. 1.167> Nobilis Elias, qui nondum debita mortis 
<victorin. lex dom. 1.168> Gustauit, quoniam rursus uenturus in orbe est; 
<victorin. lex dom. 1.169> Hic infracta fide, populum regemque furentem, 
<victorin. lex dom. 1.170> Militiam domini qui deseruere beatam, 
<victorin. lex dom. 1.171> Verberibus famis hos ut castigaret amaris, 
<victorin. lex dom. 1.172> Sidera conclusit, tenuit in nubibus imbrem. 
<victorin. lex dom. 1.173> Esse deum cunctis ostendit, paruit error: 
<victorin. lex dom. 1.174> Nam madida fluuio super aras hostiae(==HOSTIA:E) membra 
<victorin. lex dom. 1.175> De caelo precibus ueniens ui flamma comedit. 
<victorin. lex dom. 1.176> Et quotiens uoluit(==VOLUIT), totiens ruit ignis ab alto. 
<victorin. lex dom. 1.177> Diuisit fluuium, transgressus in auio uenit, 
<victorin. lex dom. 1.178> Sublatus curru paradisi uectus in aula est. 
<victorin. lex dom. 1.179> Huius discipulus, fortis successor Eliseus(==ELISE.US), 
<victorin. lex dom. 1.180> Qui duplicem petit Eliae sibi sumere sortem, 
<victorin. lex dom. 1.181> Iordane percusso pedibus uia facta regressus, 
<victorin. lex dom. 1.182> Demersam fluuio releuauit uirga securem. 
<victorin. lex dom. 1.183> Cuius post obitum iam condita membra sepulchro: 
<victorin. lex dom. 1.184> Abiectus quidam mactatus caede latronum 
<victorin. lex dom. 1.185> Vt tetigit costas, renouata luce reuixit. 
<victorin. lex dom. 1.186> Turba prophetarum tectis sapientia uerbis 
<victorin. lex dom. 1.187> Spiritu sancto dei(==DE.I), praesaga uoce locuta est: 
<victorin. lex dom. 1.188> Oses, Amus, Micheas, Ioel(==JO_EL) et Abdia, Ionas,
<victorin. lex dom. 1.189> Habacuc(==HA-BA-CUC), Sophonias(==SO-PHO-NI+A+S), Aggaeusque 
<victorin. lex dom. 1.190> Zacharias uim passus et angelus(==ANGE-LU-S) Malachiel. 
<victorin. lex dom. 1.191> Esaias locuples uates, cui fontes aperti: 
<victorin. lex dom. 1.192> Tam manifesta fide uerbum deus ore profudit 
<victorin. lex dom. 1.193> Largaque per Christum patris est expleta uoluntas. 
<victorin. lex dom. 1.194> Quem populus sectum ligno, sine culpa repertum, 
<victorin. lex dom. 1.195> Immeritum demens crudeli morte peremit. 
<victorin. lex dom. 1.196> Sanctus Hieremias, quem gentibus esse prophetam 
<victorin. lex dom. 1.197> Aeterna uirtus iussit dixitque futurum. 
<victorin. lex dom. 1.198> Qui quoniam plebis infanda facta reuoluit 
<victorin. lex dom. 1.199> Et fore captiuos, nisi paenituisset iniquis, 
<victorin. lex dom. 1.200> Vincula dura tulit, squalenti carcere clausus: 
<victorin. lex dom. 1.201> Inque luto putei famis hausit tabida membra. 
<victorin. lex dom. 1.202> Sed postquam, quae noluerant audire, probauit 
<victorin. lex dom. 1.203> Atque hostes uictum populum duxere triumphis, 
<victorin. lex dom. 1.204> Horrida uix tandem caruit sua dextra catena. 
<victorin. lex dom. 1.205> Nulla morte uirum constat neque caede peremptum. 
<victorin. lex dom. 1.206>............................................. 
<victorin. lex dom. 1.207> Quam magnus Daniel, qualis uir, quanta potestas, 
<victorin. lex dom. 1.208> Qui falsos testes ipsorum prodidit ore, 
<victorin. lex dom. 1.209> Somnia secreta regi prior ore resoluit. 
<victorin. lex dom. 1.210> Pro Christo reus et factus bis praeda leonum, 
<victorin. lex dom. 1.211> Seruatusque palam, uictor in pace quieuit. 
<victorin. lex dom. 1.212> Huius tres socii uix digna laude canendi: 
<victorin. lex dom. 1.213> Contempsere regem(==RE-GEM) soli sua corpora flammis 
<victorin. lex dom. 1.214> Tradere se poenis potius pro nomine magno. 
<victorin. lex dom. 1.215> Esdra uates, legis doctor et ipse sacerdos, 
<victorin. lex dom. 1.216> Qui populum captum post tempora longa reduxit, 
<victorin. lex dom. 1.217> Ignibus et multa consumpta uolumina uatum 
<victorin. lex dom. 1.218> Spiritu completus memor omnia reddidit ore, 
<victorin. lex dom. 1.219> Omnia, quae ueteri de testamento locutus. 
