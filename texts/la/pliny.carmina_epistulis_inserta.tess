<plin. carm. 1.1> Cum libros Galli legerem, quibus ille parenti
<plin. carm. 1.2> Ausus de Cicerone dare est palmamque decusque,
<plin. carm. 1.3> Lasciuum inueni lusum Ciceronis et illo
<plin. carm. 1.4> Spectandum ingenio, quo seria condidit et quo
<plin. carm. 1.5_5> Humanis salibus multo uarioque lepore
<plin. carm. 1.6> Magnorum ostendit mentes gaudere uirorum.
<plin. carm. 1.7> Nam queritur, quod fraude mala frustratus amantem
<plin. carm. 1.8> Paucula cenato sibi debita sauia Tiro
<plin. carm. 1.9> Tempore nocturno subtraxerit. his ego lectis
<plin. carm. 1.10_10>"Cur post haec" inquam "nostros celamus amores
<plin. carm. 1.11> Nullumque in medium timidi damus atque fatemur
<plin. carm. 1.12> Tironisque dolos, Tironis nosse fugaces
<plin. carm. 1.13> Blanditias et furta nouas addentia flammas?"
<plin. carm. 2.1> Vt laus est cerae, mollis cedensque sequatur
<plin. carm. 2.2> Si doctos digitos iussaque fiat opus
<plin. carm. 2.3> Et nunc informet Martem castamue Mineruam,
<plin. carm. 2.4> Nunc Venerem effingat, nunc Veneris puerum,
<plin. carm. 2.5_5> Vtque sacri fontes non sola incendia sistunt,
<plin. carm. 2.6> Saepe etiam flores uernaque prata iuuant:
<plin. carm. 2.7> Sic hominum ingenium flecti ducique per artes
<plin. carm. 2.8> Non rigidas docta mobilitate decet.
