<pvblil. balb. 1.1>[Ab alio exspectes, alteri quod feceris.] 
<pvblil. balb. 1.2> Aegrotis medicus magis est quam sanis opus. 
<pvblil. balb. 1.3> Aliena uitia proferens tua audias. 
<pvblil. balb. 1.4> Alienum agas ita ut tuum non neglegas. 
<pvblil. balb. 1.5> Ames probatos, non amatos post probes. 
<pvblil. balb. 1.6>[Amici famam gloriam imputes tuam.] 
<pvblil. balb. 1.7> Amici uinclum arctissimum est sapientia. 
<pvblil. balb. 1.8> Amicos esse nolim, qui sunt diuites. 
<pvblil. balb. 1.9> Amicum laedit, etiam qui laedit ioco. 
<pvblil. balb. 1.10> Amicum raro acquiras, amittas cito. 
<pvblil. balb. 1.11> Amicus non est, nisi fortunae est particeps 
<pvblil. balb. 1.12> Amittunt sua plerique, cum aliena appetunt. 
<pvblil. balb. 1.13> Amoris unicum est coagulum fides 
<pvblil. balb. 1.14>[Animo uirum pudicae, non oculo eligunt.] 
<pvblil. balb. 1.15> Armare nescit, milites quem non amant. 
<pvblil. balb. 1.16> Armarium caue pectore habeas doctius. 
<pvblil. balb. 1.17> Artem sequare honestam, bene quam didiceris. 
<pvblil. balb. 1.18> Audendo uirtus crescit, tardando timor. 
<pvblil. balb. 1.19> Audendum est in periclo, ut possis uincere. 
<pvblil. balb. 1.20> Aut poena est aurum aut decus aut parricidium. 
<pvblil. balb. 1.21> Aut tibi ipse sis necesse est uilis aut pecunia.
<pvblil. balb. 1.22>[Auarus damnum, ubi non lucretur, ingemit.] 
<pvblil. balb. 1.23> Auidissimus quisque est egeno proximus. 
<pvblil. balb. 1.24> Barba tangenda te uirum esse memineris. 
<pvblil. balb. 1.25> Bello homines gladius, pace luxus uulnerat. 
<pvblil. balb. 1.26> Bene qui loquitur, esse amicus coepit, qui male, desinit.
<pvblil. balb. 1.27> Bene si egeris, tibi ipse personam dabis. 
<pvblil. balb. 1.28> Beneficio saepe inimicos dando torqueas. 
<pvblil. balb. 1.29> Beneficium acceptum aeternae infigas memoriae. 
<pvblil. balb. 1.30> Beneficium ad homines consenescit celeriter. 
<pvblil. balb. 1.31> Blandiloquum caue amicum: semper dulcedo in amarum abierit.
<pvblil. balb. 1.32> Blandum etiam in seruos esse oportet qui imperat. 
<pvblil. balb. 1.33> Boni futuri spes malorum est remedium. 
<pvblil. balb. 1.34>[Bonus animus laesus grauius multo irascitur.] 
<pvblil. balb. 1.35> Bonus esse in alios non potest, qui in se est malus. 
<pvblil. balb. 1.36> Breuis sit ratio amicis, longa oratio. 
<pvblil. balb. 1.37> Caue amici inuidias inimici insidiis magis. 
<pvblil. balb. 1.38> Caue, quod turpe est facere, credas esse honestum dicere.
<pvblil. balb. 1.39> Caue quicquam dicas, nisi quod scieris optime. 
<pvblil. balb. 1.40> Caue uincat error te aut decipiat cupiditas. 
<pvblil. balb. 1.41> Conscientia animi didicit maledictum contemnere.
<pvblil. balb. 1.42> Conscientiae quam famae potius est intendere.
<pvblil. balb. 1.43> Consilium luce, nocte agas conuiuium. 
<pvblil. balb. 1.44>[Cui omnes benedicunt, possidet populi bona.] 
<pvblil. balb. 1.45> Cui quod dictum est non iuratum est, iuranti non creditur.
<pvblil. balb. 1.46>[Damnum nisi ex abundanti raro euenit.] 
<pvblil. balb. 1.47> Damnum pudoris praestanti ingrate est lucrum. 
<pvblil. balb. 1.48> Dat gratius beneficium, qui dat celerius. 
<pvblil. balb. 1.49>[Datis beneficiis plus quam acceptis gaudeas.] 
<pvblil. balb. 1.50> Decipias securitate grauius aduersarium.
<pvblil. balb. 1.51> De inimicis intra parietes quaerenda est uictoria.
<pvblil. balb. 1.52> Despicias melius uitam quam custodias. 
<pvblil. balb. 1.53> Difficile amicos re probare est prospera. 
<pvblil. balb. 1.54>[Difficilius cum dolore conuenit sapientiae.]
<pvblil. balb. 1.55>[Discordia fit carior concordia.] 
<pvblil. balb. 1.56>[Diu deliberando amicos eligas.] 
<pvblil. balb. 1.57> Diu deliberandum, faciendum est cito. 
<pvblil. balb. 1.58>[Diu quod tractas habeas pro rectissimo.] 
<pvblil. balb. 1.59> Dubitare noli facere, quod promiseris. 
<pvblil. balb. 1.60> Edas ut uiuas; ut edas, noli uiuere. 
<pvblil. balb. 1.61> Erubescere est utilius iuuenem quam pallescere.
<pvblil. balb. 1.62>[Et non pollicitam uir bonus seruat fidem.] 
<pvblil. balb. 1.63> Et oculi et aures uulgi testes sunt mali. 
<pvblil. balb. 1.64> Excutias quicquid audias: credas proba. 
<pvblil. balb. 1.65> Exstructum super cloacam templum forma est mulieris.
<pvblil. balb. 1.66> Facile crimen ut sagitta figitur, aegre expellitur. 
<pvblil. balb. 1.67> Feminae uno oculo dolorem flent, insidias altero. 
<pvblil. balb. 1.68>[Filio modesto nunquam est graue, quod pietas imperat.] 
<pvblil. balb. 1.69> Firmo est in regno, qui agnoscit, quod imperat.
<pvblil. balb. 1.70> Foris saepe aliis seruit(==SERVIT), qui saeuit domi. 
<pvblil. balb. 1.71> Fortuna ut medicus caecat multos inscius. 
<pvblil. balb. 1.72> Fugias parare sumptuosas nuptias. 
<pvblil. balb. 1.73> Fulmen aduersum hostes ducis est in ciues humanitas.
<pvblil. balb. 1.74>[Geminat peccatum, quem delicti non pudet.]
<pvblil. balb. 1.75> Geminatur auctore indigno laesi dolor. 
<pvblil. balb. 1.76>[Geminatur iracundia infelicitas.] 
<pvblil. balb. 1.77> Geminatur ueniens dolor, a quo non merueris. 
<pvblil. balb. 1.78> Gerunt cum timidis etiam bellum insomnia. 
<pvblil. balb. 1.79> Gloriam minuis, fortunae ubi auxeris licentiam.
<pvblil. balb. 1.80> Grauissima ira est, diis quae tradit, quod dolet.
<pvblil. balb. 1.81> Grauius est binis amicis, quam inimicis esse arbitrum.
<pvblil. balb. 1.82> Homo commendatus nemo natura est nouus.
<pvblil. balb. 1.83> Idem amico praestes, tibi quod praestari uelis. 
<pvblil. balb. 1.84> Ignoscas semper alteri, nunquam tibi. 
<pvblil. balb. 1.85> Immensa uerbi mensura est non proditi. 
<pvblil. balb. 1.86> Imperium qui nimis adstringit, soluit nimis. 
<pvblil. balb. 1.87> Imputes conuicium tibi cum malis conuiuium.
<pvblil. balb. 1.88> In quem plus potes peccare, plus peccare desinas. 
<pvblil. balb. 1.89> In tuo potius suscipias, quam alieno opere sarcinam. 
<pvblil. balb. 1.90>[Iniuriarum remedium est obliuio.]
<pvblil. balb. 1.91> Iniustae uites causae confidentiam. 
<pvblil. balb. 1.92>[Inopia est turpis, quae uenit de copia.] 
<pvblil. balb. 1.93> Inuidia semper aduersa est felicibus. 
<pvblil. balb. 1.94> Ira premetur, qui non iram presserit. 
<pvblil. balb. 1.95> Irae exitus fit paenitentiae initium. 
<pvblil. balb. 1.96>[Iratus cum ad se rediit, sibi tum irascitur.] 
<pvblil. balb. 1.97>[Iratus filio ipse te coerceas.] 
<pvblil. balb. 1.98> Is minimum eget mortalis, qui minimum cupit. 
<pvblil. balb. 1.99> Ita agas alienum, ut tuum non neglegas negotium.
<pvblil. balb. 1.100>[Ita amico prosis, ut ne quid noceas tibi.]
<pvblil. balb. 1.101> Ita amicus sis, inimicus ut ne esse horreas. 
<pvblil. balb. 1.102> Iustitia erga inferiores est uerissima. 
<pvblil. balb. 1.103> Labor imperantis militum est securitas. 
<pvblil. balb. 1.104> Liberi et serui(==SERVI) personam confundit mendacium.
<pvblil. balb. 1.105> Loquare quod delectat, facias quod iuuat.
<pvblil. balb. 1.106> Lucrum omne turpe fugias ut dispendium. 
<pvblil. balb. 1.107> Magni minores saepe fures puniunt. 
<pvblil. balb. 1.108> Male iudicat qui de se nescit alterum. 
<pvblil. balb. 1.109> Malis exhibeas fortiter patientiam. 
<pvblil. balb. 1.110>[Malum alienum caue gaudium facias tuum.] 
<pvblil. balb. 1.111>[Malum est solamen aduersantis dignitas.] 
<pvblil. balb. 1.112>[Malus auctor etiam rem bonam turpem facit.] 
<pvblil. balb. 1.113> Maxime consilio officiunt ira et festinatio.
<pvblil. balb. 1.114> Meliorem mala quem carpit lingua iudicat.
<pvblil. balb. 1.115> Melius cauere est quam pauere instantia. 
<pvblil. balb. 1.116> Miserarum rerum portus est patientia. 
<pvblil. balb. 1.117> Moribus multo quam rebus te praestat splendescere.
<pvblil. balb. 1.118> Multo turpius damnatur, cui delictum ignoscitur. 
<pvblil. balb. 1.119> Mutuum si amico dederis, des utrumque perditum. 
<pvblil. balb. 1.120> Nec morbum noli nec pauperiem obtexere.
<pvblil. balb. 1.121>[Necessitatum parcitas est remedium.] 
<pvblil. balb. 1.122>[Negat sibi ipse, qui quod difficile est petit.] 
<pvblil. balb. 1.123> Nemo putari fortis nisi sapiens potest. 
<pvblil. balb. 1.124> Nemo unquam sapiens proditori credidit. 
<pvblil. balb. 1.125> Nil est quod renuat, qui perfecte diligit. 
<pvblil. balb. 1.126> Nil nemo amittit unquam, nisi qui nil habet. 
<pvblil. balb. 1.127> Nil pensi habere insanientem est uiuere. 
<pvblil. balb. 1.128> Nil posse est esse mortuum, non uiuere. 
<pvblil. balb. 1.129> Nil tam pestiferum, quam luxuria est hominibus. 
<pvblil. balb. 1.130> Nocens fit, hominis ubi succubuerit fides. 
<pvblil. balb. 1.131>[Nocere nescit! qui se uelle prodidit.] 
<pvblil. balb. 1.132> Nolle peccare, ubi potueris, pretium est innocentiae.
<pvblil. balb. 1.133> Non debet potens admittere quae delicta corrigit. 
<pvblil. balb. 1.134>[Non est ulla tam bona uxor, de qua non possis queri.] 
<pvblil. balb. 1.135> Non liber animi est, quem inflammat superbia.
<pvblil. balb. 1.136> Non posse adiuuare egenos pauperum una est calamitas.
<pvblil. balb. 1.137> Non tristem a sermone oportet principis discedere. 
<pvblil. balb. 1.138> Non uiuit, qui nil cogitat nisi uiuere.
<pvblil. balb. 1.139>[Nulli imponas, quod ipse non possis pati.] 
<pvblil. balb. 1.140> Nunquam mortales esse amicitias decet. 
<pvblil. balb. 1.141> O beatam ciuitatem, pace quae bellum timet!
<pvblil. balb. 1.142> Omnia consulenda, sed non omnia sunt ab omnibus. 
<pvblil. balb. 1.143>[Parere scire par imperio est gloria.]
<pvblil. balb. 1.144> Patientibus sis ipse pro solacio. 
<pvblil. balb. 1.145> Paucis qui plurima dicit, dicit optime. 
<pvblil. balb. 1.146> Pessima ars perfidia in damnum crescit augmentis suis.
<pvblil. balb. 1.147>[Perpetuo uincit, qui utitur clementia.]
<pvblil. balb. 1.148> Plus prodest cum amico occidi, quam cum inimico uiuere.
<pvblil. balb. 1.149> Poenam a quo mereas, frustra praesidium petas.
<pvblil. balb. 1.150>[Populi domat licentiam aut bellum aut fames.] 
<pvblil. balb. 1.151> Praesentem decet laudare, premere absentem non docet.
<pvblil. balb. 1.152> Praeteritae aetatis actus in famam migrat.
<pvblil. balb. 1.153> Pupillus est auarus aetatis breuis. 
<pvblil. balb. 1.154> Quaerendae et tuendae habendus est modus pecuniae.
<pvblil. balb. 1.155>[Quanti corpus est sine anima, tanti est sine amicis homo.] 
<pvblil. balb. 1.156> Qui damnat innocentem, semper est reus.
<pvblil. balb. 1.157> Qui dolorem fert patienter, inimicos ulciscitur.
<pvblil. balb. 1.158> Qui in suos tulit arma, inimicus est communis omnium. 
<pvblil. balb. 1.159> Qui iacit, non cui irrogata est iniuste, habet infamiam. 
<pvblil. balb. 1.160> Qui unum imitatus fuerit, illi nunquam auctori par erit. 
<pvblil. balb. 1.161>[Qui metuit contumeliam, raro accipit.]
<pvblil. balb. 1.162>[Qui non corripit peccantem gnatum, peccare imperat.]
<pvblil. balb. 1.163> Qui non dolendo uincitur, uincit dolor.
<pvblil. balb. 1.164> Quod dubitas, animo uetitum noli admittere. 
<pvblil. balb. 1.165> Quod habes, sic utaris, ut non alienum desideres.
<pvblil. balb. 1.166> Rapienda, non capienda agendi occasio est.
<pvblil. balb. 1.167> Rectum capere scit consilium, qui dignoscit, quod nocet.
<pvblil. balb. 1.168>[Respicere nil consueuit iracundia.]
<pvblil. balb. 1.169> Rixa amicorum animos soluit, confirmat sapientia.
<pvblil. balb. 1.170> Saepe fortuna innocentem, nunquam spes bona deserit. 
<pvblil. balb. 1.171>[Sapienti praestat tacere pro se quam contra loqui.] 
<pvblil. balb. 1.172> Sapientia est ferienda ab insipientibus.
<pvblil. balb. 1.173> Semper sit, quem audieris solus, sermo apud te conditus.
<pvblil. balb. 1.174> Sequare amicum, optasse quem non sit pudor.
<pvblil. balb. 1.175> Seruilem fugit stultitia cultum, mores non fugit.
<pvblil. balb. 1.176> Seueritatem prodas caue libidini.
<pvblil. balb. 1.177>[Sine aduersante breuis est laus uictoriae.] 
<pvblil. balb. 1.178> Socia est et consors mortis uita ingloria. 
<pvblil. balb. 1.179> Stultum est aliis imperare uelle, qui nescit sibi.
<pvblil. balb. 1.180> Superat conscientia, quicquid lingua mala confinxerit. 
<pvblil. balb. 1.181> Tacere nemo stultus in uino potest.
<pvblil. balb. 1.182> Tacere nunquam, saepe paenituit loqui. 
<pvblil. balb. 1.183>[Tarda etiam est ipsa cupiditati celeritas.] 
<pvblil. balb. 1.184> Telum fuit grauissimum patribus fides. 
<pvblil. balb. 1.185> Temperat ius, quod fortuna dat, quod ius, sapientia.
<pvblil. balb. 1.186> Tibi putes recte perisse, quo nil praestiteris, diem. 
<pvblil. balb. 1.187> Vbi ipse metuas, consultores praeuenis.
<pvblil. balb. 1.188> Vbi noueris, adulator nil proficit. 
<pvblil. balb. 1.189>[Vbi nullus est effectus, grauior est labor.] 
<pvblil. balb. 1.190> Vbi pax placuerit, absit belli mentio. 
<pvblil. balb. 1.191> Vt laqueus innocentum est blandiloquus malus. 
<pvblil. balb. 1.192> Vt sis, qui uelis uideri, ad gloriam uia proxima est.
<pvblil. balb. 1.193>[Velox consilium sequitur paenitentia.]
<pvblil. balb. 1.194> Verbosa lingua est argumentum malitiae. 
<pvblil. balb. 1.195> Veritatis breuis est sermo, longa uox mendacii.
<pvblil. balb. 1.196> Vindicta ex inimico periit, si te inimicum senserit. 
<pvblil. balb. 1.197>[Viri boni est nescire facere iniuriam.]
<pvblil. balb. 1.198> Vulgus imperitum ad iustum una adstringit necessitas.
