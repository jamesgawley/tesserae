<phoc. ars, praef. 1.1> Ars mea multorum es, quos saecula prisca tulerunt:
<phoc. ars, praef. 1.2> Sed noua te breuitas asserit esse meam.
<phoc. ars, praef. 1.3> Omnia cum ueterum sint explorata libellis,
<phoc. ars, praef. 1.4> Multa loqui breuiter sit nouitatis opus.
<phoc. ars, praef. 1.5> Te relegat iuuenis, quem garrula pagina terret, 
<phoc. ars, praef. 1.6> Aut siquem paucis seria nosse iuuat;
<phoc. ars, praef. 1.7> Te longinqua petens comitem sibi ferre uiator
<phoc. ars, praef. 1.8> Ne dubitet paruo pondere multa uehens;
<phoc. ars, praef. 1.9> Te siquis scripsisse uolet, non ulla queretur
<phoc. ars, praef. 1.10> Damna nec ingrati triste laboris onus.
<phoc. ars, praef. 1.11> Es quod quisque petat; numquam censura diserti
<phoc. ars, praef. 1.12> Hoc contemnet opus, si modo liuor abest.
