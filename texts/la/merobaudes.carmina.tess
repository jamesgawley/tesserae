<merob. carm. 1.1> Incumbit foribus pictae Concordia mensae
<merob. carm. 1.2> Purpureique sacer sexus uterque laris,
<merob. carm. 1.3> Aeternas ubi festa dapes conuiuia gestant
<merob. carm. 1.4> Purpureisque nitent regia fulcra toris.
<merob. carm. 1.5> Ipse micans tecti medium cum coniuge princ<eps
<merob. carm. 1.6> Lucida ceu summi possidet astra poli,
<merob. carm. 1.7> Terrarum ueneranda salus: pro praeside n<ostro
<merob. carm. 1.8> Amissas subito flet nouus exul opes;
<merob. carm. 1.9> Cui natura dedit, uictoria reddidit orbem
<merob. carm. 1.10> Claraque longinquos praebuit aula toro<s.
<merob. carm. 1.11> Hic ubi sacra parens placidi petit oscula nat<i,
<merob. carm. 1.12> Castalium credas cum genetrice deum;
<merob. carm. 1.13> Cum soror adsistit, nitidae candentia Luna<e
<merob. carm. 1.14> Sidera fraterna luce micare putes;
<merob. carm. 1.15> Si coniux aderit, dicas Nereia Pelei
<merob. carm. 1.16> Haemonio Thetidos foedera iuncta toro.
<merob. carm. 1.17> Hac etiam de prole licet sperare nepotem,
<merob. carm. 1.18> Cui Larisa suum conferat una uirum.
<merob. carm. 1.19> En noua iam suboles, quae uix modo missa sub <auras
<merob. carm. 1.20> Mystica iam tenero pectore sacra gerit,
<merob. carm. 1.21> Vagitu confessa deum; sentire putare<s,
<merob. carm. 1.22> Mollia sic tremulo mouerat ora sono.
<merob. carm. 1.23> O felix uno geminam cui tempore uitam 
<merob. carm. 1._>...
<merob. carm. 2._>...
<merob. carm. 2.1_1> Aul> a uiret pulchram domini sortita iuuentam
<merob. carm. 2.2> I> psaque primaeuo lumine tecta nitent,
<merob. carm. 2.3> Qu> ae Phoebi flammata rotis et principis ostro
<merob. carm. 2.4> Aetheris ac terrae sidera mixta tenent.
<merob. carm. 2.5> M> armoreos rigat unda lacus fictasque metallis
<merob. carm. 2.6> Cornigeras rapido proluit amne feras
<merob. carm. 2.7>....> aque festinis onerat crystalla fluentis:
<merob. carm. 2.8> Gemma uehit laticem, quae fuit ante latex.
<merob. carm. 2.9>..> mina celsa tenet socia cum coniuge princeps,
<merob. carm. 2.10> C> uius sacra petit pignora mundus ouans.
<merob. carm. 2.11> Mi> ra fides! optare licet, cui sceptra capessant,
<merob. carm. 2.12> N> ec numerum regum poscere uota timent
<merob. carm. 2.13> Et> dominos secura sui de stemmate regni
<merob. carm. 2.14> C> ontinuat proprios dum creat aula nouos.
<merob. carm. 3.1> Ex> plicat aestiuas ramis errantibus umbras
<merob. carm. 3.2> F> rigoris arcani silua referta gelu
<merob. carm. 3.3> Nec> commune sibi tempus permittit et anno
<merob. carm. 3.4> Priuatamque hiemem frondea tecta tenent.
<merob. carm. 3.5> Int> ertonsa comas Spartani marmoris instar
<merob. carm. 3.6> Por> rigit excisum buxus amoena latus,
<merob. carm. 3.7> Qua> m nec Achaemeniae possent penetrare sagittae
<merob. carm. 3._>...
<merob. carm. 3.8_8>.... M> arti iunxit amica Venus.
<merob. carm. 4.1> Annus panditur ecce iam secundus
<merob. carm. 4.2> Et festum puero diem reducit,
<merob. carm. 4.3> Quo uitalibus inchoatus auris
<merob. carm. 4.4> Infusi bibit aetheris uigorem.
<merob. carm. 4.5> Omnes nunc Latiae fauete Musae,
<merob. carm. 4.6> Omnes nunc Latiae uirete siluae;
<merob. carm. 4.7> Vernent limina laureisque sertis
<merob. carm. 4.8> Inserpant hederae uagante nexu;
<merob. carm. 4.9> Exultet placido tumore Thybris
<merob. carm. 4.10> Et nulla rutilus nec asper unda
<merob. carm. 4.11> Hibernis uada molliat serenis.
<merob. carm. 4.12> Laxet pectora bellicosa ductor
<merob. carm. 4.13>(Est dignus rude) lacteamque prolem
<merob. carm. 4.14> Nodosis ferus ambiat lacertis;
<merob. carm. 4.15> Adsit cum socio parente coniunx,
<merob. carm. 4.16> Coniunx non leuibus canenda musis,
<merob. carm. 4.17> Heroum suboles, propago regum;
<merob. carm. 4.18> Cuius gloria feminam superstat;
<merob. carm. 4.19> Quae non ut Thetis anxium pauorem
<merob. carm. 4.20> Secretis Stygos abluit sub undis
<merob. carm. 4.21> Et natum trepidis anhela curis
<merob. carm. 4.22> Contra fata deum metusque leti
<merob. carm. 4._>...
<merob. carm. 4.23_23> Primaeuos pueri rec<entis> art<us
<merob. carm. 4.24> Plenis numine fontibus rigauit,
<merob. carm. 4.25> Qua puri deus arbiter lauacri
<merob. carm. 4.26> Arcana laticum receptus unda
<merob. carm. 4.27> Pellit crimina nec sinit fuisse
<merob. carm. 4.28> Et uitam nouat obruitque poenam.
<merob. carm. 4.29> His te primitiis, puer, sacratum
<merob. carm. 4.30> Excepit gremio micante Roma
<merob. carm. 4.31> Et nudi lateris recincta uestem,
<merob. carm. 4.32> Quae bellis procul omnibus patebat,
<merob. carm. 4.33> Nutricem tibi praebuit papillam.
<merob. carm. 4.34> Felix distulit adtulitque partum
<merob. carm. 4.35> Lucinae mora: praestitit morari,
<merob. carm. 4.36> Vt spebus timidis diu negatus
<merob. carm. 4.37> Et ciuis dominae futurus Vrbi
<merob. carm. 4.38> Natalem tibi regiam Quirini
<merob. carm. 4.39> Et primas Latii domos uideres,
<merob. carm. 4.40> Proles Martia Martios penates,
<merob. carm. 4.41> Hoc iam clarior inclyto parente,
<merob. carm. 4.42> Quod uix puberibus pater sub annis
<merob. carm. 4.43> Obiectus Geticis puer cateruis,
<merob. carm. 4.44> Bellorum mora, foederis sequester,
<merob. carm. 4.45> Intentas Latio faces remouit
<merob. carm. 4.46> Ac mundi pretium fuit pauentis.
