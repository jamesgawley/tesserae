<plavt. bacch. 1.1> Quibus ingenium in animo utibilest, modicum et sine uernilitate 
<plavt. bacch. 1.2> Vincla, uirgae, molae: saeuitudo mala
<plavt. bacch. 1.3> Fit peior 
<plavt. bacch. 1.4> Conuerrite * scopis, agite strenue
<plavt. bacch. 1.5>* * ecquis euocat
<plavt. bacch. 1.6> Cum nassiterna et cum aqua istum inpurissumum? 
<plavt. bacch. 1.7> Sicut lacte lactis similest
<plavt. bacch. 1.8> Illa mea cognominis fuit 
<plavt. bacch. 1.9>(Latro) suam qui auro uitam uenditat 
<plavt. bacch. 1.10> Scio spiritum eiius maiorem esse multo
<plavt. bacch. 1.11> Quam folles taurini habent, quom liquescunt 
<plavt. bacch. 1.12> Petrae, ferrum ubi fit. <Quoiatis tibi uisust?>
<plavt. bacch. 1.13> Praenestinum opino esse, ita erat gloriosus. 
<plavt. bacch. 1.14> Neque <id> hau subditiua gloria oppidum arbitror.
<plavt. bacch. 1.15> Nec a quoquam acciperes alio mercedem annuam,
<plavt. bacch. 1.16> Nisi ab sese, nec cum quiquam limares caput. 
<plavt. bacch. 1.17> Limaces uiri
<plavt. bacch. 1.18> Cor meum, spes mea,
<plavt. bacch. 1.19> Mel meum, suauitudo, cibus, gaudium. 
<plavt. bacch. 1.20> Sine te amem
<plavt. bacch. 1.21> Cupidon tecum saeuit anne Amor? 
<plavt. bacch. 1.22> Vlixem audiui fuisse aerumnosissumum,
<plavt. bacch. 1.23> Quia annos uiginti errans a patria afuit; 
<plavt. bacch. 1.24> Verum hic adulescens multo Vlixem anteit <fide>, 
<plavt. bacch. 1.25> Qui ilico errat intra muros ciuicos. 
<plavt. bacch. 1.26> Quidquid est nomen sibi
<plavt. bacch. 1.27> Quae sodalem atque me exercitos habet
<plavt. bacch. 1.28> Nam credo quoiuis excantare cor potes.
<plavt. bacch. 1.29> Sin lenocinium forte conlibitum est tibi, 
<plavt. bacch. 1.30> Videas mercedis quid tibi est aequom dari, 
<plavt. bacch. 1.31> Ne istac aetate me sectere gratiis. 
<plavt. bacch. 1.32> Arabus
<plavt. bacch. 1._>* * *
<plavt. bacch. 1.35_35> Quid si hoc potis est ut tu taceas, ego loquar? Lepide, licet.
<plavt. bacch. 1.36> Vbi me fugiet memoria, ibi tu facito ut subuenias, soror. 
<plavt. bacch. 1.37> Pol magi, metuo ne defuerit mihi in monendo oratio. 
<plavt. bacch. 1.38> Pol quoque metuo lusciniolae ne defuerit cantio. 
<plavt. bacch. 1.39> Sequere hac. Quid agunt duae germanae meretrices cognomines? 
<plavt. bacch. 1.40> Quid in consilio consuluistis? Bene. Pol hau meretriciumst. 
<plavt. bacch. 1.41> Miserius nihil est quam mulier. Quid esse dicis dignius? 
<plavt. bacch. 1.42> Haec ita me orat sibi qui caueat aliquem ut hominem reperiam, 
<plavt. bacch. 1.43> Vt istunc militem - ut, ubi emeritum sibi sit, se reuehat domum. 
<plavt. bacch. 1.44> Id, amabo te, huic caueas. Quid isti caueam? Vt reuehatur domum, 
<plavt. bacch. 1.45> Vbi ei dediderit operas, ne hanc ille habeat pro ancilla sibi; 
<plavt. bacch. 1.46> Nam si haec habeat aurum quod illi renumeret, faciat lubens. 
<plavt. bacch. 1.47> Vbi nunc is homost? Iam hic credo aderit. Sed hoc idem apud nos rectius 
<plavt. bacch. 1.48> Poteris agere; atque is dum ueniat sedens ibi opperibere. 
<plavt. bacch. 1.49> Eadem biberis, eadem dedero tibi ubi biberis sauium. 
<plavt. bacch. 1.50> Viscus meru~ uostrast blanditia. Quid iam? Quia enim intellego, 
<plavt. bacch. 1.51> Duae unum expetitis palumbem, perii, harundo alas uerberat. 
<plavt. bacch. 1.52> Non ego istuc facinus mihi, mulier, conducibile esse arbitror. 
<plavt. bacch. 1.53> Qui, amabo? Quia, Bacchis, Bacchas metuo et bacchanal tuom. 
<plavt. bacch. 1.54> Quid est? quid metuis? ne tibi lectus malitiam apud me suadeat? 
<plavt. bacch. 1.55> Magis inlectum tuom quam lectum metuo. Mala tu es bestia. 
<plavt. bacch. 1.56> Nam huic aetati non conducit, mulier, latebrosus locus. 
<plavt. bacch. 1.57> Egomet, apud me si quid stulte facere cupias, prohibeam. 
<plavt. bacch. 1.58> Sed ego apud me te esse ob eam rem, miles quom ueniat, uolo, 
<plavt. bacch. 1.59> Quia, quom tu aderis, huic mihique hau faciet quisquam iniuriam: 
<plavt. bacch. 1.60> Tu prohibebis, et eadem opera tuo sodali operam dabis; 
<plavt. bacch. 1.61> Et ille adueniens tuam med esse amicam suspicabitur. 
<plavt. bacch. 1.62> Quid, amabo, opticuisti? Quia istaec lepida sunt memoratui. 
<plavt. bacch. 1.63> Eadem in usu atque ubi periculum facias aculeata sunt, 
<plavt. bacch. 1.64> Animum fodicant, bona destimulant, facta et famam sauciant. 
<plavt. bacch. 1.65> Quid ab hac metuis? Quid ego metuam, rogitas, adulescens homo? 
<plavt. bacch. 1.66> Penetrare huius modi in palaestram, ubi damnis desudascitur? 
<plavt. bacch. 1.67> Vbi pro disco damnum capiam, pro cursura dedecus? 
<plavt. bacch. 1.68> Lepide memoras. Vbi ego capiam pro machaera turturem, 
<plavt. bacch. 1.69> Vbique imponat in manum alius mihi pro cestu cantharum, 
<plavt. bacch. 1.70> Pro galea scaphium, pro insigni sit corolla plectilis, 
<plavt. bacch. 1.71> Pro hasta talos, pro lorica malacum capiam pallium, 
<plavt. bacch. 1.72> Vbi mi pro equo lectus detur, scortum pro scuto accubet? 
<plavt. bacch. 1.73> Apage a me, apage. Ah, nimium ferus es. Mihi sum. Malacissandus es. 
<plavt. bacch. 1.74> Equidem tibi do hanc operam. Ah, nimium pretiosa es operaria. 
<plavt. bacch. 1.75> Simulato me amare. Vtrum ego istuc iocon adsimulem an serio? 
<plavt. bacch. 1.76> Heia, hoc agere meliust. Miles quom huc adueniat, te uolo 
<plavt. bacch. 1.77> Me amplexari. Quid eo mihi opust? Vt ille te uideat uolo. 
<plavt. bacch. 1.78> Scio quid ago. Et pol ego scio quid metuo. Sed quid ais? Quid est? 
<plavt. bacch. 1.79> Quid si apud te eueniat desubito prandium aut potatio 
<plavt. bacch. 1.80> Forte aut cena, ut solet in istis fieri conciliabulis, 
<plavt. bacch. 1.81> Vbi ego tum accumbam? apud me, mi anime, ut lepidus cum lepida accubet. 
<plavt. bacch. 1.82> Locus hic apud nos, quamuis subito uenias, semper liber est. 
<plavt. bacch. 1.83> Vbi tu lepide uoles esse tibi, "mea rosa", mihi dicito 
<plavt. bacch. 1.84>"Dato qui bene sit": ego ubi bene sit tibi locum lepidum dabo. 
<plavt. bacch. 1.85> Rapidus fluuius est hic, non hac temere transiri potest. 
<plavt. bacch. 1.86> Atque ecastor apud hunc fluuium aliquid perdundumst tibi. 
<plavt. bacch. 1.87> Manum da et sequere. Aha, minime. Quid ita? Quia istoc inlecebrosius 
<plavt. bacch. 1.88> Fieri nil potest: nox, mulier, uinum homini adulescentulo. 
<plavt. bacch. 1.89> Age igitur, equidem pol nihili facio nisi caussa tua. 
<plavt. bacch. 1.90> Ill~ quidem hanc abducet; tu nullus adfueris, si non lubet. 
<plavt. bacch. 1.91> Sumne autem nihili qui nequeam ingenio moderari meo? 
<plavt. bacch. 1.92> Quid est quod metuas? Nihil est, nugae. mulier, tibi me emancupo: 
<plavt. bacch. 1.93> Tuo~ sum, tibi dedo operam. Lepidu~s. Nunc ego te facere hoc uolo. 
<plavt. bacch. 1.94> Ego sorori meae cenam hodie dare uolo uiaticam: 
<plavt. bacch. 1.95> Eo tibi argentum iubebo iam intus ecferri foras; 
<plavt. bacch. 1.96> Tu facito opsonatum nobis sit opulentum opsonium. 
<plavt. bacch. 1.97> Ego opsonabo, nam id flagitium meum sit, mea te gratia 
<plavt. bacch. 1.98> Et operam dare mi et ad eam operam facere sumptum de tuo. 
<plavt. bacch. 1.99> At ego nolo dare te quicquam. Sine. Sino equidem, si lubet. 
<plavt. bacch. 1.100> Propera, amabo. Prius hic adero quam te amare desinam. 
<plavt. bacch. 1.101> Bene me accipies aduenientem, mea soror. Quid ita, opsecro? 
<plavt. bacch. 1.102> Quia piscatus meo quidem animo hic tibi hodie euenit bonus. 
<plavt. bacch. 1.103> Meus ille quidemst. Tibi nunc operam dabo de Mnesilocho, soror, 
<plavt. bacch. 1.104> Vt hic accipias potius aurum quam hinc eas cum milite. 
<plavt. bacch. 1.105> Cupio. Dabitur opera. Aqua calet: eamus hinc intro ut laues. 
<plavt. bacch. 1.106> Simul huic nescioquoi, turbare qui huc it, decedamus hinc. 
<plavt. bacch. 1.107> Nam uti naui uecta es, credo, timida es. Aliquantum, soror. 
<plavt. bacch. 1.108> Sequere hac igitur me intro in lectum ut sedes lassitudinem. 
<plavt. bacch. 1.109> Iam dudum, Pistoclere, tacitus te sequor,
<plavt. bacch. 1.110> Exspectans quas tu res hoc ornatu geras. 
<plavt. bacch. 1.111> Namque ita me di ament, ut Lycurgus mihi quidem 
<plavt. bacch. 1.112> Videtur posse hic ad nequitiam adducier. 
<plavt. bacch. 1.113> Quo nunc capessis ted hinc aduorsa uia 
<plavt. bacch. 1.114> Cum tanta pompa? Huc. Quid "huc"? quis istic habet? 
<plavt. bacch. 1.115> Amor, Voluptas, Venu~, Venustas, Gaudium, 
<plavt. bacch. 1.116> Iocu~, Ludus, Sermo, Suauisauiatio. 
<plavt. bacch. 1.117> Quid tibi commercist cum dis damnosissumis? 
<plavt. bacch. 1.118> Mali sunt homines qui bonis dicunt male; 
<plavt. bacch. 1.119> Tu dis nec recte dicis: non aequom facis. 
<plavt. bacch. 1.120> An deus est ullus Suauisauiatio? 
<plavt. bacch. 1.121> An non putasti esse umquam? o Lyde, es barbarus; 
<plavt. bacch. 1.122> Quem ego sapere nimio censui plus quam Thalem, 
<plavt. bacch. 1.123> Is stultior es barbaro poticio, 
<plavt. bacch. 1.124> Qui tantus natu deorum nescis nomina. 
<plavt. bacch. 1.125> Non hic placet mi ornatus. Nemo ergo tibi 
<plavt. bacch. 1.126> Haec apparauit: mihi paratum est quoi placet. 
<plavt. bacch. 1.127> Etiam me aduorsus exordire argutias? 
<plavt. bacch. 1.128> Qui si decem habeas linguas, mutum esse addecet. 
<plavt. bacch. 1.129> Non omnis aetas, Lyde, ludo conuenit. 
<plavt. bacch. 1.130> Magis unum in mentemst mihi nunc, satis ut commode 
<plavt. bacch. 1.131> Pro dignitate opsoni haec concuret coquos. 
<plavt. bacch. 1.132> Iam perdidisti te atque me atque operam meam, 
<plavt. bacch. 1.133> Qui tibi nequiquam saepe monstraui bene. 
<plavt. bacch. 1.134> Ibidem ego meam operam perdidi, ubi tu tuam: 
<plavt. bacch. 1.135> Tua disciplina nec mihi prodest nec tibi. 
<plavt. bacch. 1.136> O praeligatum pectus! Odiosus mihi es. 
<plavt. bacch. 1.137> Tace atque sequere, Lyde, me. Illuc sis uide, 
<plavt. bacch. 1.138> Non paedagogum iam me, sed Lydum uocat. 
<plavt. bacch. 1.139> Non par uidetur neque sit consentaneum, 
<plavt. bacch. 1.140> Quom +haec intus+ intus sit et cum amica accubet 
<plavt. bacch. 1.141> Quomque osculetur et conuiuae alii accubent, 
<plavt. bacch. 1.142> Praesentibus illis paedagogus ut siet. 
<plavt. bacch. 1.143> An hoc ad eas res opsonatumst, opsecro? 
<plavt. bacch. 1.144> Sperat quidem animu~: quo eueniat dis in manust. 
<plavt. bacch. 1.145> Tu amicam habebis? Quom uidebis, tum scies. 
<plavt. bacch. 1.146> Immo neque habebis neque sinam. Ituru~s domum? 
<plavt. bacch. 1.147> Omitte, Lyde, ac caue malo. Quid? "caue malo"? 
<plavt. bacch. 1.148> Iam excessit mi aetas ex magisterio tuo. 
<plavt. bacch. 1.149> O barathrum, ubi nunc es? ut ego te usurpem lubens! 
<plavt. bacch. 1.150> Video nimio iam multo plus quam uolueram; 
<plavt. bacch. 1.151> Vixisse nimio satiust iam quam uiuere. 
<plavt. bacch. 1.152> Magistron quemquam discipulum minitarier? 
<plavt. bacch. 1.153> Nil moror discipulos mi ess~ iam plenos sanguinis: 
<plavt. bacch. 1.154> Valens adflictat me uaciuom uirium. 
<plavt. bacch. 1.155> Fiam, ut ego opinor, Hercules, tu autem Linus. 
<plavt. bacch. 1.156> Pol metuo magi~ ne Phoenix tuis factis fuam 
<plavt. bacch. 1.157> Teque ad patrem esse mortuom renuntiem. 
<plavt. bacch. 1.158> Satis historiarumst. Hic uereri perdidit. 
<plavt. bacch. 1.159> Compendium edepol haud aetati optabile 
<plavt. bacch. 1.160> Fecisti quom istanc nactu~s inpudentiam. 
<plavt. bacch. 1.161> Occisus hic homo est. Ecquid in mentem est tibi 
<plavt. bacch. 1.162> Patrem tibi esse? Tibi ego an tu mihi seruos es? 
<plavt. bacch. 1.163> Peior magister te istaec docuit, non ego. 
<plavt. bacch. 1.164> Nimio es tu ad istas res discipulus docilior. 
<plavt. bacch. 1.165> Quam ad illa quae te docui, ubi operam perdidi. 
<plavt. bacch. 1.166> Edepol fecisti furtum in aetatem malum 
<plavt. bacch. 1.167> Quom istaec flagitia me celauisti et patrem. 
<plavt. bacch. 1.168> Istactenu~ tibi, Lyde, libertas datast 
<plavt. bacch. 1.169> Orationis. Satis est. Sequere hac me ac tace. 
<plavt. bacch. 1.170> Erilis patria, salue, quam ego biennio, 
<plavt. bacch. 1.171> Postquam hinc in Ephesum abiui, conspicio lubens. 
<plavt. bacch. 1.172> Saluto te, uicine Apollo, qui aedibus 
<plavt. bacch. 1.173> Propinquos nostris accolis, ueneroque te 
<plavt. bacch. 1.174> Ne Nicobulum me sinas nostrum senem 
<plavt. bacch. 1.175> Priu~ conuenire quam sodalem uiderim 
<plavt. bacch. 1.176> Mnesilochi Pistoclerum, quem ad epistulam 
<plavt. bacch. 1.177> Mnesilochus misit super amica Bacchide. 
<plavt. bacch. 1.178> Mirumst me ut redeam te opere tanto quaesere, 
<plavt. bacch. 1.180_180> Qui abire hinc nullo pacto possim, si uelim:
<plavt. bacch. 1.181> Ita me uadatum amore uinctumque attines. 
<plavt. bacch. 1.182> Pro di inmortales, Pistoclerum conspicor. 
<plavt. bacch. 1.183> O Pistoclere, salue. Salue, Chrysale. 
<plavt. bacch. 1.184> Compendi uerba multa iam faciam tibi. 
<plavt. bacch. 1.185> Venire tu me gaudes: ego credo tibi; 
<plavt. bacch. 1.186> Hospitium et cenam pollicere, ut conuenit 
<plavt. bacch. 1.187> Peregre aduenienti: ego autem uenturum adnuo. 
<plavt. bacch. 1.188> Salutem tibi ab sodali solidam nuntio: 
<plavt. bacch. 1.189> Rogabis me ubi sit: uiuit. Nemp~ recte ualet? 
<plavt. bacch. 1.190> Istuc uolebam ego ex te percontarier. 
<plavt. bacch. 1.191> Qui scire possum? Nullus plus. Quemnam ad modum? 
<plavt. bacch. 1.192> Quia si illa inuenta est quam ille amat, recte ualet; 
<plavt. bacch. 1.193> Si non inuenta est, minu~ ualet moribundu~que est. 
<plavt. bacch. 1.194> Animast amica amanti: si abest, nullus est; 
<plavt. bacch. 1.195> Si adest, res nullast: ipsus est - nequam et miser. 
<plavt. bacch. 1.196> Sed tu quid factitasti mandatis super? 
<plavt. bacch. 1.197> Egon ut, quod ab illoc attigisset nuntius, 
<plavt. bacch. 1.198> Non impetratum id aduenienti ei redderem? 
<plavt. bacch. 1.199> Regiones colere mauellem Accherunticas. 
<plavt. bacch. 1.200> Eho, an inuenisti Bacchidem? Samiam quidem. 
<plavt. bacch. 1.201> Vide quaeso ne quis tractet illam indiligens; 
<plavt. bacch. 1.202> Scis tu ut confringi uas cito Samium solet. 
<plavt. bacch. 1.203> Iamne ut soles? Dic ubi ea nunc est, opsecro. 
<plavt. bacch. 1.204> Hic, exeuntem me unde aspexisti modo. 
<plavt. bacch. 1.205> Vt istuc est lepidum! proxumae uiciniae 
<plavt. bacch. 1.206> Habitat. Ecquidnam meminit Mnesilochi? Rogas? 
<plavt. bacch. 1.207> Immo unice unum plurumi pendit. Papae! 
<plavt. bacch. 1.208> Immo ut eam credis? misera amans desiderat. 
<plavt. bacch. 1.209> Scitum istuc. Immo, Chrysale, em, non tantulum 
<plavt. bacch. 1.210> Vmquam intermittit tempus quin eum nominet. 
<plavt. bacch. 1.211> Tanto hercle melior. Immo - Immo hercle abiero 
<plavt. bacch. 1.212> Potius. Num inuitus rem bene gestam audis eri? 
<plavt. bacch. 1.213> Non res, sed actor mihi cor odio sauciat. 
<plavt. bacch. 1.214> Etiam Epidicum, quam ego fabulam aeque ac me ipsum amo, 
<plavt. bacch. 1.215> Nullam aeque inuitus specto, si agit Pellio. 
<plavt. bacch. 1.216> Sed Bacchis etiam fortis tibi uisast? Rogas? 
<plavt. bacch. 1.217> Ni nanctus Venerem essem, hanc Iunonem dicerem. 
<plavt. bacch. 1.218> Edepol, Mnesiloche, ut hanc rem natam intellego, 
<plavt. bacch. 1.219> Quod ames paratumst: quod des inuentost opus. 
<plavt. bacch. 1.220> Nam istoc fortasse aurost opu~. Philippeo quidem. 
<plavt. bacch. 1.221> Atque eo fortasse iam opust. Immo etiam prius: 
<plavt. bacch. 1.222> Nam iam huc adueniet miles - Et miles quidem? 
<plavt. bacch. 1.223> Qui de amittenda Bacchide aurum hic exigit. 
<plavt. bacch. 1.224> Veniat quando uolt, atque ita ne mihi sit morae. 
<plavt. bacch. 1.225> Domist: non metuo nec quoiiquam supplico, 
<plavt. bacch. 1.226> Dum quidem hoc ualebit pectus perfidia meum. 
<plavt. bacch. 1.227> Abi intro, ego hic curabo. Tu intus dicito 
<plavt. bacch. 1.228> Mnesilochum adesse Bacchidi. Faciam ut iubes. 
<plavt. bacch. 1.229> Negotium hoc ad me attinet aurarium. 
<plavt. bacch. 1.230> Mille et ducentos Philippum attulimus aureos 
<plavt. bacch. 1.231> Epheso, quos hospes debuit nostro seni. 
<plavt. bacch. 1.232> Inde ego hodie aliquam machinabor machinam, 
<plavt. bacch. 1.233> Vnde aurum ecficiam amanti erili filio. 
<plavt. bacch. 1.234> Sed fori~ concrepuit nostra: quinam exit foras? 
<plavt. bacch. 1.235> Ibo in Piraeum, uisam ecquaen aduenerit 
<plavt. bacch. 1.236> In portum ex Epheso nauis mercatoria. 
<plavt. bacch. 1.237> Nam meu~ formidat animus, nostrum tam diu 
<plavt. bacch. 1.238> Ibi desidere neque redire filium. 
<plavt. bacch. 1.239> Extexam ego illum pulchre iam, si di uolunt. 
<plavt. bacch. 1.240> Hau dormitandumst: opus est chryso Chrysalo. 
<plavt. bacch. 1.241> Adibo hunc, quem quidem ego hodie faciam hic arietem 
<plavt. bacch. 1.242> Phrixi, itaque tondebo auro usque ad uiuam cutem. 
<plavt. bacch. 1.243> Seruos salutat Nicobulum Chrysalus. 
<plavt. bacch. 1.244> Pro di inmortales, Chrysale, ubi mist filius? 
<plavt. bacch. 1.245> Quin tu salutem primum reddis quam dedi? 
<plavt. bacch. 1.246> Salue. Sed ubinamst Mnesilochus? Viuit, ualet. 
<plavt. bacch. 1.247> Venitne? Venit. Euax, aspersisti aquam. 
<plavt. bacch. 1.248> Benene usque ualuit? Pancratice atque athletice. 
<plavt. bacch. 1.249> Quid hoc? qua caussa eum hinc in Ephesum miseram, 
<plavt. bacch. 1.250> Accepitne aurum ab hospite Archidemide? 
<plavt. bacch. 1.251> Heu, cor meum et cerebrum, Nicobule, finditur, 
<plavt. bacch. 1.252> Istius hominis ubi fit quaque mentio. 
<plavt. bacch. 1.253> Tun hospitem illum nominas hostem tuom? 
<plavt. bacch. 1.254> Quid ita, opsecro hercle? Quia edepol certo scio, 
<plavt. bacch. 1.255> Volcanus, Luna, Sol, Dies, di quattuor, 
<plavt. bacch. 1.256> Scelestiorem nullum inluxere alterum. 
<plavt. bacch. 1.257> Quamne Archidemidem? Quam, inquam, Archidemidem. 
<plavt. bacch. 1.258> Quid fecit? Quid non fecit? quin tu id me rogas? 
<plavt. bacch. 1.259> Primumdum infitias ire coepit filio, 
<plavt. bacch. 1.260> Negare se debere tibi triobulum. 
<plavt. bacch. 1.261> Continuo antiquom hospitem nostrum sibi 
<plavt. bacch. 1.262> Mnesilochus aduocauit, Pelagonem senem; 
<plavt. bacch. 1.263> Eo praesente homini extemplo ostendit symbolum, 
<plavt. bacch. 1.264> Quem tute dederas, ad eum ut ferret, filio. 
<plavt. bacch. 1.265> Quid ubi ei ostendit symbolum? Infit dicere 
<plavt. bacch. 1.266> Adulterinum et non cum esse symbolum. 
<plavt. bacch. 1.267> Quotque innocenti ei dixit contumelias! 
<plavt. bacch. 1.268> Adulterare eum aibat rebus ceteris. 
<plavt. bacch. 1.269> Habetin aurum? id mihi dici uolo. 
<plavt. bacch. 1.270> Postquam quidem praetor recuperatores dedit, 
<plavt. bacch. 1.271> Damnatus demum, ui coactus reddidit 
<plavt. bacch. 1.272> Ducentos et mill~ Philippum. Tantum debuit. 
<plavt. bacch. 1.273> Porro etiam ausculta pugnam quam uoluit dare. 
<plavt. bacch. 1.274> Etiamnest quid porro? Em, accipitrina haec nunc erit. 
<plavt. bacch. 1.275> Deceptus sum, Autolyco hospiti aurum credidi. 
<plavt. bacch. 1.276> Quin tu audi. Immo ingenium auidi haud pernoram hospitis. 
<plavt. bacch. 1.277> Postquam aurum apstulimus, in nauem conscendimus 
<plavt. bacch. 1.278> Domum cupientes. Forte ut adsedi in stega, 
<plavt. bacch. 1.279> Dum circumspecto, atque ego lembum conspicor 
<plavt. bacch. 1.280> Longum, strigorem maleficum exornarier. 
<plavt. bacch. 1.281> Perii hercle, lembus ille mihi laedit latus. 
<plavt. bacch. 1.282> Is erat communis cum hospite et praedonibus. 
<plavt. bacch. 1.283> Adeon me fuisse fungum ut qui illi crederem, 
<plavt. bacch. 1.284> Quom mi ipsum nomen eiius Archidemides 
<plavt. bacch. 1.285> Clamaret dempturum esse, si quid crederem? 
<plavt. bacch. 1.286> Is nostrae naui lembus insidias dabat. 
<plavt. bacch. 1.287> Occepi ego opseruare eos quam rem gerant. 
<plavt. bacch. 1.288> Interea e portu nostra nauis soluitur. 
<plavt. bacch. 1.289> Vbi portu eximus, homines remigio sequi, 
<plavt. bacch. 1.290> Neque aues neque uenti citius. Quoniam sentio 
<plavt. bacch. 1.291> Quae res gereretur, nauem extemplo statuimus. 
<plavt. bacch. 1.292> Quoniam uident nos stare, occeperunt ratem 
<plavt. bacch. 1.293> Tardare in portu. Edepol mortalis malos! 
<plavt. bacch. 1.294> Quid denique agitis? Rusum in portum recipimus. 
<plavt. bacch. 1.295> Sapienter factum a uobis. quid illi postea? 
<plavt. bacch. 1.296> Reuorsionem ad terram faciunt uesperi. 
<plavt. bacch. 1.297> Aurum hercle auferre uoluere: ei rei operam dabant. 
<plavt. bacch. 1.298> Non me fefellit, sensi, eo exanimatus fui. 
<plavt. bacch. 1.299> Quoniam uidemus auro insidias fieri, 
<plavt. bacch. 1.300> Capimus consilium continuo; postridie 
<plavt. bacch. 1.301> Auferimus aurum omne <illim> illis praesentibus, 
<plavt. bacch. 1.302> Palam atque aperte, ut illi id factum sciscerent. 
<plavt. bacch. 1.303> Scite hercle. Cedo quid illi? Tristes ilico, 
<plavt. bacch. 1.304> Quom extemplo a portu ire nos cum auro uident, 
<plavt. bacch. 1.305> Subducunt lembum capitibus quassantibus. 
<plavt. bacch. 1.306> Nos apud Theotimum omne aurum deposiuimus, 
<plavt. bacch. 1.307> Qui illic sacerdos est Dianai Ephesiae. 
<plavt. bacch. 1.308> Quis istic Theotimust? Megalobuli filius, 
<plavt. bacch. 1.309> Qui nunc in Ephesost Ephesiis carissumus. 
<plavt. bacch. 1.310> Ne ille hercle mihi sit multo tanto carior, 
<plavt. bacch. 1.311> Si me illoc auro tanto circumduxerit. 
<plavt. bacch. 1.312> Quin in eapse aede Dianai conditumst; 
<plavt. bacch. 1.313> Ibidem publicitus seruant. Occidisti~ me; 
<plavt. bacch. 1.314> Nimio hic priuatim seruaretur rectius. 
<plavt. bacch. 1.315> Sed nilne huc attulistis inde auri domum? 
<plavt. bacch. 1.316> Immo etiam. Verum quantum attulerit nescio. 
<plavt. bacch. 1.317> Quid? nescis? Quia Mnesilochus noctu clanculum 
<plavt. bacch. 1.318> Deuenit ad Theotimum, nec mihi credere 
<plavt. bacch. 1.319> Nec quoiquam in naui uoluit: eo ego nescio 
<plavt. bacch. 1.320> Quantillum attulerit; uerum hau permultum attulit. 
<plavt. bacch. 1.321> Etiam dimidium censes? Non edepol scio; 
<plavt. bacch. 1.322> Verum haud opinor. Fertne partem tertiam? 
<plavt. bacch. 1.323> Non hercle opinor; uerum uerum nescio. 
<plavt. bacch. 1.324> Profecto de auro nil scio nisi nescio. 
<plavt. bacch. 1.325> Nunc tibimet illuc naui capiundumst iter, 
<plavt. bacch. 1.326> Vt illud reportes aurum ab Theotimo domum. 
<plavt. bacch. 1.327> Atque heus tu. Quid uis? Anulum gnati tui 
<plavt. bacch. 1.328> Facito ut memineris ferre. Quid opust anulo? 
<plavt. bacch. 1.329> Quia id signumst cum Theotimo, qui eum illi adferet, 
<plavt. bacch. 1.330> Ei aurum ut reddat. Meminero, et recte mones. 
<plavt. bacch. 1.331> Sed istic Theotimus diuesne est? Etiam rogas? 
<plavt. bacch. 1.332> Qui habeat auro soccis subpactum solum? 
<plavt. bacch. 1.333> Qur ita fastidit? Tantas diuitias habet; 
<plavt. bacch. 1.334> Nescit quid faciat auro. Mihi dederit uelim. 
<plavt. bacch. 1.335> Sed qui praesente id aurum Theotimo datumst? 
<plavt. bacch. 1.336> Populo praesente: nullust Ephesi quin sciat. 
<plavt. bacch. 1.337> Istuc sapienter saltem fecit filius, 
<plavt. bacch. 1.338> Quom diuiti homini id aurum seruandum dedit; 
<plavt. bacch. 1.339> Ab eo licebit quamuis subito sumere. 
<plavt. bacch. 1.340> Immo em tantisper numquam te morabitur 
<plavt. bacch. 1.341> Quin habeas illud quo die illuc ueneris. 
<plavt. bacch. 1.342> Censebam me ecfugisse a uita marituma, 
<plavt. bacch. 1.343> Ne nauigarem tandem hoc aetatis senex; 
<plavt. bacch. 1.344> Id mi haud utrum uelim licere intellego: 
<plavt. bacch. 1.345> Ita bellus hospes fecit Archidemides. 
<plavt. bacch. 1.346> Vbi nunc est ergo meu~ Mnesilochus filius? 
<plavt. bacch. 1.347> Deos atque amicos iit salutatum ad forum. 
<plavt. bacch. 1.348> At ego hinc ad illum, ut conueniam quantum potest. 
<plavt. bacch. 1.349> Ille est oneratus recte et plus iusto uehit. 
<plavt. bacch. 1.350> Exorsa haec tela non male omnino mihi est: 
<plavt. bacch. 1.351> Vt amantem erilem copem facerem filium, 
<plavt. bacch. 1.352> Ita feci ut auri quantum uellet sumeret, 
<plavt. bacch. 1.353> Quantum autem lubeat reddere ut reddat patri. 
<plavt. bacch. 1.354> Senex in Ephesum <hinc> ibit aurum arcessere, 
<plavt. bacch. 1.355> Hic nostra agetur aetas in malacum modum, 
<plavt. bacch. 1.356> Siquidem hic relinquet neque secum abducet senex 
<plavt. bacch. 1.357> Med et Mnesilochum. Quas ego hic turbas dabo! 
<plavt. bacch. 1.358> Sed quid futurumst, quom hoc senex resciuerit, 
<plavt. bacch. 1.359> Quom se excucurrisse illuc frustra sciuerit 
<plavt. bacch. 1.360> Nosque aurum abusos? quid mihi fiet postea? 
<plavt. bacch. 1.361> Credo hercle adueniens nomen mutabit mihi 
<plavt. bacch. 1.362> Facietque extemplo Crucisalum me ex Chrysalo. 
<plavt. bacch. 1.363> Aufugero hercle, si magis usus uenerit. 
<plavt. bacch. 1.364> Si ero reprehensus, macto ego illum infortunio: 
<plavt. bacch. 1.365> Si illi sunt uirgae ruri, at mihi tergum domist. 
<plavt. bacch. 1.366> Nunc ibo, erili filio hanc fabricam dabo 
<plavt. bacch. 1.367> Super auro amicaque eius inuenta Bacchide. 
<plavt. bacch. 1.368> Pandite atque aperite propere ianuam hanc Orci, opsecro.
<plavt. bacch. 1.369> Nam equidem haud aliter esse duco, quippe qui nemo aduenit, 
<plavt. bacch. 1.370> Nisi quem spes reliquere omnes esse ut frugi possiet. 
<plavt. bacch. 1.371> Bacchides non Bacchides, sed Bacchae sunt acerrumae. 
<plavt. bacch. 1.372> Apage istas a me sorores, quae hominum sorbent sanguinem. 
<plavt. bacch. 1.373> Omnis ad perniciem instructa domus opime atque opipare. 
<plavt. bacch. 1.374> Quae ut aspexi, me continuo contuli protinam in pedes. 
<plavt. bacch. 1.375> Egone ut haec conclusa gestem clanculum? ut celem patrem, 
<plavt. bacch. 1.376> Pistoclere, tua flagitia aut damna aut desidiabula? 
<plavt. bacch. 1.377>[Quibu~ patrem et me teque amicosque omnis adfectas tuos 
<plavt. bacch. 1.378> Ad probrum, damnum, flagitium appellere una et perdere.] 
<plavt. bacch. 1.379> Neque mei neque te tui intus puditumst factis quae facis, 
<plavt. bacch. 1.380> Quibu~ tuom patrem meque una, amicos, adfinis tuos 
<plavt. bacch. 1.381> Tua infamia fecisti gerulifigulos flagiti. 
<plavt. bacch. 1.382> Nunc priu~ quam malum istoc addis, certumst iam dicam patri, 
<plavt. bacch. 1.383> De me hanc culpam demolibor iam et seni faciam palam, 
<plavt. bacch. 1.384> Vti eum ex lutulento caeno propere hinc eliciat foras. 
<plavt. bacch. 1.385> Multimodis meditatus egomet mecum sum, et ita esse arbitror: 
<plavt. bacch. 1.386> Homini amico, qui est amicus ita uti nomen possidet, 
<plavt. bacch. 1.387> Nisi deos ei nil praestare; id opera expertus sum esse ita. 
<plavt. bacch. 1.388> Nam ut in Ephesum hinc abii (hoc factumst ferme abhinc biennium) 
<plavt. bacch. 1.389> Ex Epheso huc ad Pistoclerum meum sodalem litteras 
<plavt. bacch. 1.390> Misi, amicam ut mi inueniret Bacchidem. Illum intellego 
<plavt. bacch. 1.391> Inuenisse, ut seruos meu~ mi nuntiauit Chrysalus. 
<plavt. bacch. 1.392> Condigne is quam techinam de auro aduorsum meum fecit patrem, 
<plavt. bacch. 1.393> Vt mi amanti copia esset. [Sed eccum uideo incedere.] 
<plavt. bacch. 1.394> Nam pol quidem meo animo ingrato homine nihil impensiust; 
<plavt. bacch. 1.395> Malefactorem amitti satius quam relinqui beneficum; 
<plavt. bacch. 1.396> Nimio impendiosum praestat te quam ingratum dicier: 
<plavt. bacch. 1.397> Illum laudabunt boni, hunc etiam ipsi culpabunt mali. 
<plavt. bacch. 1.398> Qua me caussa magi~ cum cura esse aequom, obuigilatost opus. 
<plavt. bacch. 1.399> Nunc, Mnesiloche, specimen specitur, nunc certamen cernitur 
<plavt. bacch. 1.400> Sisne necne ut esse oportet, malu~, bonus quoiuis modi, 
<plavt. bacch. 1.401> Iustus iniustus, malignus largus, comincommodus. 
<plavt. bacch. 1.402> Caue sis te superare seruom siris faciundo bene. 
<plavt. bacch. 1.403> Vtut eris, moneo, hau celabis. Sed eccos uideo incedere 
<plavt. bacch. 1.404> Patrem sodalis et magistrum. Hinc auscultabo quam rem agant. 
<plavt. bacch. 1.405> Nunc experiar sitne aceto tibi cor acre in pectore. 
<plavt. bacch. 1.406> Sequere. Quo sequar? quo ducis nunc me? Ad illam quae tuom 
<plavt. bacch. 1.407> Perdidit, pessum dedit tibi filium unice unicum. 
<plavt. bacch. 1.408> Heia, Lyde, leniter qui saeuiunt sapiunt magis. 
<plavt. bacch. 1.409> Minu~ mirandumst illaec aetas si quid illorum facit 
<plavt. bacch. 1.410> Quam si non faciat. Feci ego istaec itidem in adulescentia. 
<plavt. bacch. 1.411> Ei mihi, ei mihi, istaec illum perdidit adsentatio. 
<plavt. bacch. 1.412> Nam apsque te esset, ego illum haberem rectum ad ingenium bonum: 
<plavt. bacch. 1.413> Nunc propter te tuamque prauos factus est fiduciam 
<plavt. bacch. 1.414> Pistoclerus. Di inmortales, meum sodalem hic nominat. 
<plavt. bacch. 1.415> Quid hoc negoti est Pistoclerum Lydus quod erum tam ciet? 
<plavt. bacch. 1.416> Paullisper, Lyde, est lubido homini suo animo opsequi; 
<plavt. bacch. 1.417> Iam aderit tempus quom sese etiam ipse oderit. Morem geras; 
<plavt. bacch. 1.418> Dum caueatur praeter aequom ne quid delinquat, sine. 
<plavt. bacch. 1.419> Non sino, neque equidem illum me uiuo corrumpi sinam. 
<plavt. bacch. 1.420> Sed tu, qui pro tam corrupto dicis caussam filio, 
<plavt. bacch. 1.421> Eademne erat haec disciplina tibi, quom tu adulescens eras? 
<plavt. bacch. 1.422> Nego tibi hoc annis uiginti fuisse primis copiae, 
<plavt. bacch. 1.423> Digitum longe a paedagogo pedem ut ecferres aedibus. 
<plavt. bacch. 1.424> Ante solem exorientem nisi in palaestram ueneras, 
<plavt. bacch. 1.425> Gymnasi praefecto hau mediocris poenas penderes. 
<plavt. bacch. 1.426> Id quoi optigerat, hoc etiam ad malum accersebatur malum: 
<plavt. bacch. 1.427> Et discipulus et magister perhibebantur inprobi. 
<plavt. bacch. 1.428> Ibi cursu, luctando, hasta, disco, pugilatu, pila, 
<plavt. bacch. 1.429> Saliendo sese exercebant magi~ quam scorto aut sauiis: 
<plavt. bacch. 1.430> Ibi suam aetatem extendebant, non in latebrosis locis. 
<plavt. bacch. 1.431> Inde de hippodromo et palaestra ubi reuenisses domum, 
<plavt. bacch. 1.432> Cincticulo praecinctus in sella apud magistrum adsideres: 
<plavt. bacch. 1.433> Quom librum legeres, si unam peccauisses syllabam, 
<plavt. bacch. 1.434> Fieret corium tam maculosum quam est nutricis pallium. 
<plavt. bacch. 1.435> Propter me haec nunc meo sodali dici discrucior miser; 
<plavt. bacch. 1.436> Innocens suspicionem hanc sustinet caussa mea. 
<plavt. bacch. 1.437> Alii, Lyde, nunc sunt mores. Id equidem ego certo scio. 
<plavt. bacch. 1.438> Nam olim populi prius honorem capiebat suffragio 
<plavt. bacch. 1.439> Quam magistro desinebat esse dicto oboediens; 
<plavt. bacch. 1.440> At nunc, priu~ quam septuennis est, si attingas eum manu, 
<plavt. bacch. 1.441> Extemplo puer paedagogo tabula dirrumpit caput. 
<plavt. bacch. 1.442> Quom patrem adeas postulatum, puero sic dicit pater: 
<plavt. bacch. 1.443>"Noster esto, dum te poteris defensare iniuria". 
<plavt. bacch. 1.444> Prouocatur paedagogus: "eho senex minimi preti, 
<plavt. bacch. 1.445> Ne attigas puerum istac caussa, quando fecit strenue". 
<plavt. bacch. 1.446> It magister quasi lucerna uncto expretus linteo. 
<plavt. bacch. 1.447> Itur illinc iure dicto. Hocine hic pacto potest 
<plavt. bacch. 1.448> Inhibere imperium magister, si ipsus primus uapulet? 
<plavt. bacch. 1.449> Acris postulatio haec est. Quom huius dicta intellego, 
<plavt. bacch. 1.450> Mira sunt ni Pistoclerus Lydum pugnis contudit. 
<plavt. bacch. 1.451> Sed quis hic est quem astantem uideo ante ostium? o Philoxene, 
<plavt. bacch. 1.452> Deos propitios me uidere quam illum <hau> mauellem mihi. 
<plavt. bacch. 1.453> Quis illic est? Mnesilochus, gnati tui sodalis Pistocleri. 
<plavt. bacch. 1.454> Hau consimili ingenio atque ille est qui in lupanari accubat. 
<plavt. bacch. 1.455> Fortunatum Nicobulum, qui illum produxit sibi! 
<plavt. bacch. 1.456> Saluos sis, Mnesiloche, saluom te aduenire gaudeo. 
<plavt. bacch. 1.457> Di te ament, Philoxene. Hic enim rite productust patri: 
<plavt. bacch. 1.458> In mare it, rem familiarem curat, custodit domum, 
<plavt. bacch. 1.459> Opsequens oboediensque est mori atque imperiis patris. 
<plavt. bacch. 1.460> Hic sodalis Pistoclero iam puer puero fuit; 
<plavt. bacch. 1.461> Triduom non interest aetatis uter maior siet: 
<plavt. bacch. 1.462> Verum ingenium plus triginta annis maiust quam alteri. 
<plavt. bacch. 1.463> Caue malum et compesce in illum dicere iniuste. Tace, 
<plavt. bacch. 1.464> Stultus es qui illi male aegre patere dici qui facit. 
<plavt. bacch. 1.465> Nam illum meum malum promptare malim quam peculium. 
<plavt. bacch. 1.466> Quidum? Quia, malum si promptet, in dies faciat minus. 
<plavt. bacch. 1.467> Quid sodalem meum castigas, Lyde, discipulum tuom? 
<plavt. bacch. 1.468> Periit tibi sodalis. Ne di sirint. Sic est ut loquor. 
<plavt. bacch. 1.469> Quin ego quom peribat uidi, non ex audito arguo. 
<plavt. bacch. 1.470> Quid factum est? Meretricem indigne deperit. Non tu taces? 
<plavt. bacch. 1.471> Atque acerrume aestuosam: apsorbet ubi quemque attigit. 
<plavt. bacch. 1.472> Vbi ea mulier habitat? Hic. Vnde eam esse aiunt? Ex Samo. 
<plavt. bacch. 1.473> Quae uocatur? Bacchis. Erras, Lyde: ego omnem rem scio 
<plavt. bacch. 1.474> Quem ad modumst. Tu Pistoclerum falso atque insontem arguis. 
<plavt. bacch. 1.475> Nam ille amico et beneuolenti suo sodali sedulo 
<plavt. bacch. 1.476> Rem mandatam exsequitur. Ipsus neque amat nec tu creduas. 
<plavt. bacch. 1.477> Itane oportet rem mandatam gerere amici sedulo, 
<plavt. bacch. 1.478> Vt ipsus osculantem in gremio mulierem teneat sedens? 
<plavt. bacch. 1.479> Nullon pacto res mandata potest agi, nisi identidem 
<plavt. bacch. 1.480> Manus ferat +ad papillas+, labra a labris nusquam auferat? 
<plavt. bacch. 1.481> Nam alia memorare quae illum facere uidi dispudet: 
<plavt. bacch. 1.482> Quom manum sub uestimenta ad corpus tetulit Bacchidi 
<plavt. bacch. 1.483> Me praesente, neque pudere quicquam. Quid uerbis opust? 
<plavt. bacch. 1.484> Mihi discipulus, tibi sodalis periit, huic filius; 
<plavt. bacch. 1.485> Nam ego illum periisse dico quoi quidem periit pudor. 
<plavt. bacch. 1.486> Quid opust uerbis? si opperiri uellem paullisper modo, 
<plavt. bacch. 1.487> Vt opino, illius inspectandi mi esset maior copia, 
<plavt. bacch. 1.488> Plus uiderem quam deceret, quam me atque illo aequom foret. 
<plavt. bacch. 1.489> Perdidisti me, sodalis. Egone ut illam mulierem 
<plavt. bacch. 1.490> Capitis non perdam? perire me malis malim modis. 
<plavt. bacch. 1.491> Satin ut quem tu habeas fidelem tibi aut quoi credas nescias? 
<plavt. bacch. 1.492> Viden ut aegre patitur gnatum esse corruptum tuom, 
<plavt. bacch. 1.493> Suom sodalem, ut ipsus sese cruciat aegritudine? 
<plavt. bacch. 1.494> Mnesiloche, hoc tecum oro ut illius animum atque ingenium regas; 
<plavt. bacch. 1.495> Serua tibi sodalem et mihi filium. Factum uolo. 
<plavt. bacch. 1.496> Melius multo, me quoque una si cum illoc reliqueris. 
<plavt. bacch. 1.497> Adfatim est. Mnesiloche, cura, i, concastiga hominem probe, 
<plavt. bacch. 1.498> Qui dedecorat te, me, amicum atque alios flagitiis suis. 
<plavt. bacch. 1.499> In te ego hoc onus omne impono. Lyde, sequere hac me. Sequor. 
<plavt. bacch. 1.500> Inimiciorem nunc utrum credam magis
<plavt. bacch. 1.501> Sodalemne esse an Bacchidem incertum admodumst. 
<plavt. bacch. 1.502> Illum exoptauit potius? habeat. Optumest. 
<plavt. bacch. 1.503> Ne illa illud hercle cum malo fecit suo; 
<plavt. bacch. 1.504> Nam mihi diuini numquam quisquam creduat, 
<plavt. bacch. 1.505> Ni ego illam exemplis plurumis planeque - amo. 
<plavt. bacch. 1.506> Ego faxo hau dicet nactam quem derideat. 
<plavt. bacch. 1.507> Nam iam domum ibo atque - aliquid surrupiam patri. 
<plavt. bacch. 1.507a_507a> Id isti dabo. Ego istanc multis ulciscar modis.
<plavt. bacch. 1.508> Adeo ego illam cogam usque ut mendicet - meu~ pater. 
<plavt. bacch. 1.509> Sed satine ego animum mente sincera gero, 
<plavt. bacch. 1.510> Qui ad hunc modum haec hic quae futura fabulor? 
<plavt. bacch. 1.511> Amo hercle opino, ut pote quod pro certo sciam. 
<plavt. bacch. 1.512> Verum quam illa umquam de mea pecunia 
<plavt. bacch. 1.513> Ramenta fiat plumea propensior, 
<plavt. bacch. 1.514> Mendicum malim mendicando uincere. 
<plavt. bacch. 1.515> Numquam edepol uiua me inridebit. Nam mihi 
<plavt. bacch. 1.516> Decretumst renumerare iam omne aurum patri. 
<plavt. bacch. 1.517> Igitur mi inani atque inopi subblandibitur 
<plavt. bacch. 1.518> Tum quom mihi nihilo pluris referet, 
<plavt. bacch. 1.519> Quam si ad sepulcrum mortuo narret logos. 
<plavt. bacch. 1.519a_519a> Sed autem quam illa umquam meis opulentiis
<plavt. bacch. 1.519b_519b> Ramenta fiat grauior aut propensior,
<plavt. bacch. 1.519c_519c> Mori me malim excruciatum inopia.
<plavt. bacch. 1.520> Profecto stabilest me patri aurum reddere. 
<plavt. bacch. 1.521> Eadem exorabo Chrysalo caussa mea 
<plavt. bacch. 1.522> Pater ne noceat neu quid ei suscenseat 
<plavt. bacch. 1.523> Mea caussa de auro quod eum ludificatus est; 
<plavt. bacch. 1.524> Nam illi aequomst me consulere, qui caussa mea 
<plavt. bacch. 1.525> Mendacium ei dixit. Vos me sequimini. 
<plavt. bacch. 1.526> Rebus aliis anteuortar, Bacchis, quae mandas mihi:
<plavt. bacch. 1.527> Mnesilochum ut requiram atque ut eum mecum ad te adducam simul. 
<plavt. bacch. 1.528> Nam illud animus meu~ miratur, si a me tetigit nuntius, 
<plavt. bacch. 1.529> Quid remoretur. Ibo ut uisam huc ad eum, si forte est domi. 
<plavt. bacch. 1.530> Reddidi patri omne aurum. Nunc ego illam me uelim 
<plavt. bacch. 1.531> Conuenire, postquam inanis sum, contemptricem meam. 
<plavt. bacch. 1.532> Sed ueniam mi quam grauate pater dedit de Chrysalo! 
<plavt. bacch. 1.533> Verum postremo impetraui ut ne quid ei suscenseat. 
<plavt. bacch. 1.534> Estne hic meu~ sodalis? Estne hic hostis quem aspicio meus? 
<plavt. bacch. 1.535> Certe is est. Is est. Adibo contra et contollam gradum. 
<plavt. bacch. 1.536> Saluos sis, Mnesiloche. Salue. Saluos quom peregre aduenis, 
<plavt. bacch. 1.537> Cena detur. Non placet mi cena quae bilem mouet. 
<plavt. bacch. 1.538> Numquae aduenienti aegritudo obiecta est? Atque acerruma. 
<plavt. bacch. 1.539> Vnde? Ab homine quem mi amicum esse arbitratus sum antidhac. 
<plavt. bacch. 1.540> Multi more isto atque exemplo uiuont, quos quom censeas 
<plavt. bacch. 1.541> Esse amicos, reperiuntur falsi falsimoniis, 
<plavt. bacch. 1.542> Lingua factiosi, inertes opera, sublesta fide. 
<plavt. bacch. 1.543> Nullus est quoi non inuideant rem secundam optingere; 
<plavt. bacch. 1.544> Sibi ne inuideatur, ipsi ignaui recte cauent. 
<plavt. bacch. 1.545> Edepol ne tu illorum mores perquam meditate tenes. 
<plavt. bacch. 1.546> Sed etiam unum hoc: ex ingenio malo malum inueniunt suo: 
<plavt. bacch. 1.547> Nulli amici sunt, inimicos ipsi in sese omnis habent. 
<plavt. bacch. 1.548> Atque i se quom frustrant, frustrari alios stolidi existumant. 
<plavt. bacch. 1.549> Sicut est hic quem esse amicum ratu~ sum atque ipsus sum mihi: 
<plavt. bacch. 1.550> Ille, quod in se fuit, accuratum habuit quod posset mali 
<plavt. bacch. 1.551> Faceret in me, inconciliaret copias omnis meas. 
<plavt. bacch. 1.552> Inprobum istunc esse oportet hominem. Ego ita esse arbitror. 
<plavt. bacch. 1.553> Opsecro hercle loquere, quis is est. Beneuolens uiuit tibi. 
<plavt. bacch. 1.554> Nam ni ita esset, tecum orarem ut ei quod posses mali 
<plavt. bacch. 1.555> Facere faceres. Dic modo hominem qui sit: si non fecero 
<plavt. bacch. 1.556> Ei male aliquo pacto, me esse dicito ignauissumum. 
<plavt. bacch. 1.557> Nequam homost, uerum hercle amicus est tibi. Tanto magis 
<plavt. bacch. 1.558> Dic quis est; nequam hominis ego parui pendo gratiam. 
<plavt. bacch. 1.559> Video non potesse quin tibi eiius nomen eloquar. 
<plavt. bacch. 1.560> Pistoclere, perdidisti me sodalem funditus. 
<plavt. bacch. 1.561> Quid istuc est? Quid est? misine ego ad te ex Epheso epistulam 
<plavt. bacch. 1.562> Super amica, ut mi inuenires? Fateor factum, et repperi. 
<plavt. bacch. 1.563> Quid? tibi non erat meretricum aliarum Athenis copia 
<plavt. bacch. 1.564> Quibu~cum haberes rem, nisi cum illa quam ego mandassem tibi, 
<plavt. bacch. 1.565> Occiperes tute <eam> amare et mi ires consultum male? 
<plavt. bacch. 1.566> Sanun es? Rem repperi omnem ex tuo magistro. Ne nega. 
<plavt. bacch. 1.567> Perdidisti me. Etiamne ultro tuis me prolectas probris? 
<plavt. bacch. 1.568> Quid amas Bacchidem? Duas ergo hic intus eccas Bacchides. 
<plavt. bacch. 1.569> Quid? duae - Atque ambas sorores. Loqueris nunc nugas sciens. 
<plavt. bacch. 1.570> Postremo, si pergis paruom mihi fidem arbitrarier, 
<plavt. bacch. 1.571> Tollam ego ted in collum atque intro hinc auferam. Immo ibo, mane. 
<plavt. bacch. 1.572> Non maneo, neque tu me habebis falso suspectum. Sequor. 
<plavt. bacch. 1.573> Parasitus ego sum hominis nequam atque inprobi,
<plavt. bacch. 1.574> Militi~ qui amicam secum auexit ex Samo. 
<plavt. bacch. 1.575> Nunc me ire iussit ad eam et percontarier 
<plavt. bacch. 1.576> Vtrum aurum reddat anne eat secum semul. 
<plavt. bacch. 1.577> Tu dudum, puere, cum illac usque isti semul: 
<plavt. bacch. 1.578> Quae harum sunt aedes, pulta. Adi actutum ad fores. 
<plavt. bacch. 1.579> Recede hinc dierecte. Vt pulsat propudium! 
<plavt. bacch. 1.580> Comesse panem tris pedes latum potes, 
<plavt. bacch. 1.581> Fores pultare nescis. Ecquis in aedibust? 
<plavt. bacch. 1.582> Heus, ecquis hic est? ecquis hoc aperit ostium? 
<plavt. bacch. 1.583> Ecquis exit? Quid istuc? quae istaec est pulsatio? 
<plavt. bacch. 1.584> Quae te <male> mala crux agitat, qui ad istunc modum 
<plavt. bacch. 1.585> Alieno uiris tuas extentes ostio? 
<plavt. bacch. 1.586> Fores paene ecfregisti. Quid nunc uis tibi? 
<plavt. bacch. 1.587> Adulescens, salue. Salue. Sed quem quaeritas? 
<plavt. bacch. 1.588> Bacchidem. Vtram ergo? Nil scio nisi Bacchidem. 
<plavt. bacch. 1.589> Paucis: me misit miles ad eam Cleomachus, 
<plavt. bacch. 1.590> Vel ut ducentos Philippos reddat aureos 
<plavt. bacch. 1.591> Vel ut hinc in Elatiam hodie eat secum semul. 
<plavt. bacch. 1.592> Non it. +Negato esse+ ituram. Abi et renuntia. 
<plavt. bacch. 1.593> Alium illa amat, non illum. Duc te ab aedibus. 
<plavt. bacch. 1.594> Nimis iracunde. At scin quam iracundus siem? 
<plavt. bacch. 1.595> Ne tibi hercle hau longe est os ab infortunio, 
<plavt. bacch. 1.596> Ita dentifrangibula haec meis manibus gestiunt. 
<plavt. bacch. 1.597> Quom ego huius uerba interpretor, mihi cautiost 
<plavt. bacch. 1.598> Ne nucifrangibula excussit ex malis meis. 
<plavt. bacch. 1.599> Tuo ego istaec igitur dicam illi periculo. 
<plavt. bacch. 1.600> Quid ais tu? Ego istuc illi dicam. Dic mihi, 
<plavt. bacch. 1.601> Quis tu es? Illius sum integumentum corporis. 
<plavt. bacch. 1.602> Nequam esse oportet cui tu integumentum inprobu~s. 
<plavt. bacch. 1.603> Sufflatus ille huc ueniet. Dirrumptum uelim. 
<plavt. bacch. 1.604> Numquid uis? Abeas. Celeriter factost opus. 
<plavt. bacch. 1.605> Vale, dentifrangibule. - Et tu, integumentum, uale. 
<plavt. bacch. 1.606> In eum haec reuenit res locum, ut quid consili 
<plavt. bacch. 1.607> Dem meo sodali super amica nesciam, 
<plavt. bacch. 1.608> Qui iratus renumerauit omne aurum patri, 
<plavt. bacch. 1.609> Neque nummus ullust qui reddatur militi. 
<plavt. bacch. 1.610> Sed huc concedam, nam concrepuerunt fores. 
<plavt. bacch. 1.611> Mnesilochus eccum maestus progreditur foras. 
<plavt. bacch. 1.612> Petulans, proteruo, iracundo animo, indomito, incogitato,
<plavt. bacch. 1.613> Sine modo et modestia sum, sine bono iure atque honore, 
<plavt. bacch. 1.615_615> Incredibilis inposque animi, inamabilis, inlepidus uiuo,
<plavt. bacch. 1.615a_615a> Maleuolente ingenio natus. Postremo id mihi est quod uolo
<plavt. bacch. 1.616> Ego esse aliis. Credibile hoc est?
<plavt. bacch. 1.616a_616a> Nequior nemost neque indignior quoi
<plavt. bacch. 1.617> Di bene faciant neque quem quisquam 
<plavt. bacch. 1.618> Homo aut amet aut adeat.
<plavt. bacch. 1.619> Inimicos quam amicos aequomst med habere,
<plavt. bacch. 1.620> Malos quam bonos par magis me iuuare. 
<plavt. bacch. 1.621> Omnibus probris, quae inprobis uiris digna sunt, dignior nullus est homo; 
<plavt. bacch. 1.622> Qui patri reddidi omne aurum amans, 
<plavt. bacch. 1.623> Quod fuit prae manu. Sumne ego homo miser? 
<plavt. bacch. 1.624> Perdidi me atque operam Chrysali.
<plavt. bacch. 1.625> Consolandus hic mist, ibo ad eum.
<plavt. bacch. 1.626> Mnesiloche, quid fit? Perii. 
<plavt. bacch. 1.626a_626a> Di melius faciant. Perii.
<plavt. bacch. 1.627> Non taces, insipiens? Taceam? 
<plavt. bacch. 1.627a_627a> Sanu~ satis non es. Perii.
<plavt. bacch. 1.628> Multa mala mi in pectori nunc acria atque acerba eueniunt,
<plavt. bacch. 1.629> Criminin me habuisse fidem? inmerito tibi iratu~ fui.
<plavt. bacch. 1.630> Heiia, bonum habe animum. Vnde habeam? 
<plavt. bacch. 1.630a_630a> Mortuo~ pluri~ pretist quam ego sum.
<plavt. bacch. 1.631> Militis parasitu~ modo 
<plavt. bacch. 1.631a_631a> Venerat aurum petere hinc,
<plavt. bacch. 1.632> Eum ego meis dictis malis 
<plavt. bacch. 1.632a_632a> His foribus atque hac <muliere>
<plavt. bacch. 1.633> Reppuli, reieci hominem. Quid mihi id prodest?
<plavt. bacch. 1.634> Quod faciam nil habeo miser. Ille quidem hanc abducet, scio.
<plavt. bacch. 1.635> Si mihi sit, non pollicear?
<plavt. bacch. 1.635a_635a> Scio, dares, noui.
<plavt. bacch. 1.636> Sed nisi ames, non habeam tibi fidem tantam;
<plavt. bacch. 1.637> Nunc agitas sat tute tuarum rerum;
<plavt. bacch. 1.638> Egone ut opem ferre putem posse inopem te mi?
<plavt. bacch. 1.638a_638a> Tace modo: deu~ respiciet
<plavt. bacch. 1.639> Nos aliquis. Nugae!
<plavt. bacch. 1.639a_639a> Mane. Quid est? Tuam copiam eccam
<plavt. bacch. 1.639b_639b> Chrysalum uideo.
<plavt. bacch. 1.640> Hunc hominem decet auro expendi, huic decet statuam statui ex auro;
<plavt. bacch. 1.641> Nam duplex facinus feci hodie, duplicibus spoliis sum adfectus. 
<plavt. bacch. 1.642> Erum maiorem meum ut ego hodie lusi lepide, ut ludificatust! 
<plavt. bacch. 1.643> Callidum senem callidis dolis
<plavt. bacch. 1.644> Compuli et perpuli mi omnia ut crederet. 
<plavt. bacch. 1.645> Nunc amanti ero filio senis, 
<plavt. bacch. 1.646> Quicum ego bibo, quicum edo et amo, 
<plavt. bacch. 1.647> Regias copias aureasque optuli, 
<plavt. bacch. 1.648> Vt domo sumeret neu foris quaereret. 
<plavt. bacch. 1.649> Non mihi isti placent Parmenones, Syri, 
<plavt. bacch. 1.650> Qui duas aut tris minas auferunt eris. 
<plavt. bacch. 1.651> Nequiu~ nil est quam egens consili seruos, nisi habet 
<plavt. bacch. 1.652> Multipotens pectus
<plavt. bacch. 1.653> Vbi quomque usus siet, pectore expromat suo.
<plavt. bacch. 1.654> Nullus frugi esse potest homo, 
<plavt. bacch. 1.655> Nisi qui et bene facere et male tenet. 
<plavt. bacch. 1.657_657> Inprobis cum inprobus harpaget furibus
<plavt. bacch. 1.658> Quod queat; uorsipellem frugi conuenit 
<plavt. bacch. 1.659> Esse hominem, pectus quoi sapit
<plavt. bacch. 1.661_661> Bonu~ sit bonis, malu~ sit malis;
<plavt. bacch. 1.662> Vtquomque res sit, ita animum habeat.
<plavt. bacch. 1.663> Sed lubet scire quantum aurum erus sibi 
<plavt. bacch. 1.664> Dempsit et quid suo reddidit patri. 
<plavt. bacch. 1.665> Si frugi est, Herculem fecit ex patre: 
<plavt. bacch. 1.666> Decumam partem ei dedit, sibi nouem apstulit. 
<plavt. bacch. 1.667> Sed quem quaero optume eccum obuiam mihi est. 
<plavt. bacch. 1.668> Num qui nummi exciderunt, ere, tibi, 
<plavt. bacch. 1.668a_668a> Quod sic terram optuere?
<plavt. bacch. 1.669> Quid uos maestos tam tristisque esse conspicor?
<plavt. bacch. 1.670> Non placet nec temere est etiam. Quin mihi respondetis?
<plavt. bacch. 1.671> Chrysale, occidi. Fortassis tu auri dempsisti parum?
<plavt. bacch. 1.672> Quam, malum, parum? immo uero nimio minu~ multo quam parum. 
<plavt. bacch. 1.673> Quid igitur stulte, quoniam occasio ad eam rem fuit 
<plavt. bacch. 1.674> Mea uirtute parta ut quantum uelles tantum sumeres, 
<plavt. bacch. 1.675> Sic hoc digitulis duobus sumebas primoribus? 
<plavt. bacch. 1.676> An nescibas quam eius modi homini raro tempus se daret? 
<plavt. bacch. 1.677> Erras. At quidem tute errasti, quom parum immersti ampliter. 
<plavt. bacch. 1.678> Pol tu quam nunc med accuses magi~, si magi~ rem noueris. 
<plavt. bacch. 1.679> Occidi. Animus iam istoc dicto plus praesagitur mali. 
<plavt. bacch. 1.680> Perii. Quid ita? Quia patri omne cum ramento reddidi. 
<plavt. bacch. 1.681> Reddidisti? Reddidi. Omnene? Oppido. Occisi sumus. 
<plavt. bacch. 1.682> Qui in mentem uenit tibi istuc facinus facere tam malum? 
<plavt. bacch. 1.683> Bacchidem atque hunc suspicabar propter crimen, Chrysale, 
<plavt. bacch. 1.684> Mi male consuluisse: ob eam rem omne aurum iratus reddidi 
<plavt. bacch. 1.685> Meo patri. Quid, ubi reddebas aurum, dixisti patri? 
<plavt. bacch. 1.686> Me id aurum accepisse extemplo ab hospite Archidemide. Em, 
<plavt. bacch. 1.687> Istoc dicto +dedisti+ hodie in cruciatum Chrysalum; 
<plavt. bacch. 1.688> Nam ubi me aspiciet, ad carnuficem rapiet continuo senex. 
<plavt. bacch. 1.689> Ego patrem exoraui. Nempe ergo, hoc ut faceret quod loquor? 
<plavt. bacch. 1.690> Immo tibi ne noceat neu quid ob eam rem suscenseat; 
<plavt. bacch. 1.691> Atque aegre impetraui. Nunc hoc tibi curandumst, Chrysale. 
<plavt. bacch. 1.692> Quid uis curem? Vt ad senem etiam alteram facias uiam. 
<plavt. bacch. 1.693> Compara, fabricare, finge quod lubet, conglutina, 
<plavt. bacch. 1.694> Vt senem hodie doctum docte fallas aurumque auferas. 
<plavt. bacch. 1.695> Vix uidetur fieri posse. Perge, ac facile ecfeceris. 
<plavt. bacch. 1.696> Quam, malum, facile, quem mendaci prendit manufesto modo? 
<plavt. bacch. 1.697> Quem si orem ut mihi nil credat, id non ausit credere. 
<plavt. bacch. 1.698> Immo si audias quae dicta dixit me aduorsum tibi. 
<plavt. bacch. 1.699> Quid dixit? Si tu illum solem sibi solem esse diceres, 
<plavt. bacch. 1.700> Se illum lunam credere esse et noctem qui nunc est dies. 
<plavt. bacch. 1.701> Emungam hercle hominem probe hodie, ne id nequiquam dixerit. 
<plavt. bacch. 1.702> Nunc quid nos uis facere? Enim nil est, nisi ut ametis impero. 
<plavt. bacch. 1.703> Ceterum quantum lubet me poscitote aurum: ego dabo. 
<plavt. bacch. 1.704> Quid mi refert Chrysalo esse nomen, nisi factis probo? 
<plavt. bacch. 1.705> Sed nunc quantillum usust auri tibi, Mnesiloche? dic mihi. 
<plavt. bacch. 1.706> Militi nummis ducentis iam usus est pro Bacchide. 
<plavt. bacch. 1.707> Ego dabo. Tum nobis opus est sumptu. Ah, placide uolo 
<plavt. bacch. 1.708> Vnumquidque agamus: hoc ubi egero, tum istuc agam. 
<plavt. bacch. 1.709> De ducentis nummis primum intendam ballistam in senem; 
<plavt. bacch. 1.710> Ea ballista si peruortam turrim et propugnacula, 
<plavt. bacch. 1.711> Recta porta inuadam extemplo in oppidum antiquom et uetus: 
<plavt. bacch. 1.712> Si id capso, geritote amicis uostris aurum corbibus, 
<plavt. bacch. 1.713> Sicut animus sperat. Apud test animus noster, Chrysale. 
<plavt. bacch. 1.714> Nunc tu abi intro, Pistoclere, ad Bacchidem, atque ecfer cito 
<plavt. bacch. 1.715> Quid? Stilum, ceram et tabellas, linum. Iam faxo hic erunt. 
<plavt. bacch. 1.716> Quid nunc es facturus? id mihi dice. Coctumst prandium? 
<plavt. bacch. 1.717> Vos duo eritis atque amica tua erit tecum tertia? 
<plavt. bacch. 1.718> Sicut dicis. Pistoclero nulla amica est? Immo adest. 
<plavt. bacch. 1.719> Alteram ille amat sororem, ego alteram, ambas Bacchides. 
<plavt. bacch. 1.720> Quid tu loquere? Hoc, ut futuri sumus. Vbist biclinium 
<plavt. bacch. 1.721> Vobis stratum? Quid id exquaeris? Res itast, dici uolo. 
<plavt. bacch. 1.722> Nescis quid ego acturus sim neque facinus quantum exordiar. 
<plavt. bacch. 1.723> Cedo manum ac supsequere propius me ad fores. Intro inspice. 
<plavt. bacch. 1.725_725> Euax, nimi~ bellus atque ut esse maxume optabam locus.
<plavt. bacch. 1.726> Quae imperauisti. Imperatum bene bonis factum ilicost. 
<plavt. bacch. 1.727> Quid parasti? Quae parari tu iussisti omnia. 
<plavt. bacch. 1.728> Cape stilum propere et tabellas tu has tibi. Quid postea? 
<plavt. bacch. 1.729> Quod iubebo scribito istic. Nam propterea <te> uolo 
<plavt. bacch. 1.730> Scribere ut pater cognoscat litteras quando legat. 
<plavt. bacch. 1.731> Scribe. Quid scribam? Salutem tuo patri uerbis tuis. 
<plavt. bacch. 1.732> Quid si potius morbum, mortem scribat? id erit rectius. 
<plavt. bacch. 1.733> Ne interturba. Iam imperatum in cera inest. Dic quem ad modum. 
<plavt. bacch. 1.734>"Mnesilochus salutem dicit suo patri". Adscribe hoc cito: 
<plavt. bacch. 1.735>"Chrysalus mihi usque quaque loquitur nec recte, pater, 
<plavt. bacch. 1.736> Quia tibi aurum reddidi et quia non te defrudauerim". 
<plavt. bacch. 1.737> Mane dum scribit. Celerem oportet esse amatoris manum. 
<plavt. bacch. 1.738> At quidem hercle +em+ perdundum magis quam ad scribundum cito. 
<plavt. bacch. 1.739> Loquere. Hoc scriptumst. "Nunc, pater mi, proin tu ab eo ut caueas tibi: 
<plavt. bacch. 1.740> Sycophantias componit, aurum ut aps ted auferat; 
<plavt. bacch. 1.741> Et profecto se ablaturum dixit". Plane adscribito. 
<plavt. bacch. 1.742> Dic modo. "Atque id pollicetur se daturum aurum mihi 
<plavt. bacch. 1.743> Quod dem scortis quodque in lustris comedim, congraecem, pater. 
<plavt. bacch. 1.744> Sed, pater, uide ne tibi hodie uerba det: quaeso caue". 
<plavt. bacch. 1.745> Loquere porro. Adscribedum etiam. Loquere quid scribam modo. 
<plavt. bacch. 1.746>"Sed, pater, quod promisisti mihi, te quaeso ut memineris, 
<plavt. bacch. 1.747> Ne illum uerberes; uerum apud te uinctum adseruato domi". 
<plavt. bacch. 1.748> Cedo tu ceram ac linum actutum. Age obliga, opsigna cito. 
<plavt. bacch. 1.749> Opsecro, quid istis ad istunc usust conscriptis modum, 
<plavt. bacch. 1.750> Vt tibi ne quid credat atque ut uinctum te adseruet domi? 
<plavt. bacch. 1.751> Quia mi ita lubet. Potin ut cures te atque ut ne parcas mihi? 
<plavt. bacch. 1.752> Mea fiducia opu~ conduxi et meo periclo rem gero. 
<plavt. bacch. 1.753> Aequom dicis. Cedo tabellas. Accipe. Animum aduortite. 
<plavt. bacch. 1.754> Mnesiloche et tu, Pistoclere, iam facite in biclinio 
<plavt. bacch. 1.755> Cum amica sua uterque accubitum eatis, ita negotiumst, 
<plavt. bacch. 1.756> Atque ibidem ubi nunc sunt lecti strati potetis cito. 
<plavt. bacch. 1.757> Numquid aliud? Hoc atque etiam: ubi erit accubitum semel, 
<plavt. bacch. 1.758> Ne quoquam exsurgatis, donec a me erit signum datum. 
<plavt. bacch. 1.759> O imperatorem probum! Iam bis bibisse oportuit. 
<plavt. bacch. 1.760> Fugimus. - Vos uostrum curate officium, ego ecficiam meum. 
<plavt. bacch. 1.761> Insanum magnum molior negotium,
<plavt. bacch. 1.762> Metuoque ut hodie possiem emolirier. 
<plavt. bacch. 1.763> Sed nunc truculento mi atque saeuo usus senest; 
<plavt. bacch. 1.764> Nam non conducit huic sycophantiae 
<plavt. bacch. 1.765> Senem tranquillum <mi> esse ubi me aspexerit. 
<plavt. bacch. 1.766> Vorsabo ego illunc hodie, si uiuo, probe. 
<plavt. bacch. 1.767> Tam frictum ego illum reddam quam frictum est cicer. 
<plavt. bacch. 1.768> Adambulabo ad ostium, ut, quando exeat, 
<plavt. bacch. 1.769> Extemplo aduenienti ei tabellas dem in manum. 
<plavt. bacch. 1.770> Nimio illaec res est magnae diuidiae mihi, 
<plavt. bacch. 1.771> Supterfugisse sic mihi hodie Chrysalum. 
<plavt. bacch. 1.772> Saluos sum, iratus est senex. Nunc est mihi 
<plavt. bacch. 1.773> Adeundi ad hominem tempus. Quis loquitur prope? 
<plavt. bacch. 1.774> Atque hicquidem, opinor, Chrysalust. Accessero. 
<plavt. bacch. 1.775> Bone serue, salue. Quid fit? quam mox nauigo 
<plavt. bacch. 1.776> In Ephesum, ut aurum repetam ab Theotimo domum? 
<plavt. bacch. 1.777> Taces? per omnis deos adiuro ut, ni meum 
<plavt. bacch. 1.778> Gnatum tam amem atque ei facta cupiam quae is uelit, 
<plavt. bacch. 1.780_780> Vt tua iam uirgis latera lacerentur probe
<plavt. bacch. 1.781> Ferratusque in pistrino aetatem conteras. 
<plavt. bacch. 1.782> Omnia resciui scelera ex Mnesilocho tua. 
<plavt. bacch. 1.783> Men criminatust? optumest: ego sum malus, 
<plavt. bacch. 1.784> Ego sum sacer, scelestus. Specta rem modo; 
<plavt. bacch. 1.785> Ego uerbum faciam <nullum>. Etiam, carnufex, 
<plavt. bacch. 1.786> Minitare? Nosces tu illum actutum quali~ sit. 
<plavt. bacch. 1.787> Nunc hasc~ tabellas ferre me iussit tibi. 
<plavt. bacch. 1.788> Orabat, quod istic esset scriptum ut fieret. 
<plavt. bacch. 1.789> Cedo. Nosce signum. Noui. Vbi ipse est? Nescio. 
<plavt. bacch. 1.790> Nil iam me oportet scire. Oblitus sum omnia. 
<plavt. bacch. 1.791> Scio me esse seruom. Nescio etiam id quod scio. 
<plavt. bacch. 1.792> Nunc ab transenna hic turdus lumbricum petit; 
<plavt. bacch. 1.793> Pendebit hodie pulchre, ita intendi tenus. 
<plavt. bacch. 1.794> Manedum parumper; iam exeo ad te, Chrysale. 
<plavt. bacch. 1.795> Vt uerba mihi dat, ut nescio quam rem gerat! 
<plavt. bacch. 1.796> Seruos arcessit intus qui me uinciant. 
<plavt. bacch. 1.797> Bene nauis agitur, pulchre haec confertur ratis. 
<plavt. bacch. 1.798> Sed conticiscam, nam audio aperiri fores. 
<plavt. bacch. 1.799> Constringe tu illic, Artamo, actutum manus. 
<plavt. bacch. 1.800> Quid feci? Impinge pugnum, si muttiuerit. 
<plavt. bacch. 1.801> Quid hae loquontur litterae? Quid me rogas? 
<plavt. bacch. 1.802> Vt ab illo accepi, ad te opsignatas attuli. 
<plavt. bacch. 1.803> Eho tu, +loquitatusne es gnato meo+ 
<plavt. bacch. 1.804> Male per sermonem, quia mi id aurum reddidit, 
<plavt. bacch. 1.805> Et te dixisti id aurum ablaturum tamen 
<plavt. bacch. 1.806> Per sycophantiam? Egone istuc dixi? Ita. 
<plavt. bacch. 1.807> Quis homost qui dicat me dixisse istuc? Tace, 
<plavt. bacch. 1.808> Nullus homo dicit: hae tabellae te arguont, 
<plavt. bacch. 1.809> Quas tu attulisti. Em hae te uinciri iubent. 
<plavt. bacch. 1.810> Aha, Bellorophantam tuo~ me fecit filius: 
<plavt. bacch. 1.811> Egomet tabellas tetuli ut uincirer. Sine. 
<plavt. bacch. 1.812> Propterea hoc facio ut suadeas gnato meo 
<plavt. bacch. 1.813> Vt pergraecetur tecum, teruenefice. 
<plavt. bacch. 1.814> O stulte, stulte, nescis nunc uenire te; 
<plavt. bacch. 1.815> Atque in eopse astas lapide, ut praeco praedicat. 
<plavt. bacch. 1.816> Responde: quis me uendit? quem di diligunt 
<plavt. bacch. 1.817> Adulescens moritur, dum ualet, sentit, sapit. 
<plavt. bacch. 1.818> Hunc si ullus deus amaret, plus annis decem, 
<plavt. bacch. 1.819> Plus iam uiginti mortuom esse oportuit: 
<plavt. bacch. 1.820> Terrai <iam> odium ambulat, iam nil sapit 
<plavt. bacch. 1.821> Nec sentit, tantist quantist fungus putidus. 
<plavt. bacch. 1.822> Tun terrae me odium esse autumas? abducite hunc 
<plavt. bacch. 1.823> Intro atque astringite ad columnam fortiter. 
<plavt. bacch. 1.824> Numquam auferes hinc aurum. Atqui iam dabis. 
<plavt. bacch. 1.825> Dabo? Atque orabis me quidem ultro ut auferam, 
<plavt. bacch. 1.826> Quom illum rescisces criminatorem meum 
<plavt. bacch. 1.827> Quanto in periclo et quanta in pernicie siet. 
<plavt. bacch. 1.828> Tum libertatem Chrysalo largibere; 
<plavt. bacch. 1.829> Ego adeo numquam accipiam. Dic, scelerum caput, 
<plavt. bacch. 1.830> Dic, quo in periclo est meu~ Mnesilochus filius? 
<plavt. bacch. 1.831> Sequere hac me, faxo iam scies. Quo gentium? 
<plavt. bacch. 1.832> Tris unos passus. Vel decem. Agedum tu, Artamo, 
<plavt. bacch. 1.833> Forem hanc pauxillulum aperi; placide, ne crepa; 
<plavt. bacch. 1.834> Sat est. Accede huc tu. Viden conuiuium? 
<plavt. bacch. 1.835> Video exaduorsum Pistoclerum et Bacchidem. 
<plavt. bacch. 1.836> Qui sunt in lecto illo altero? Interii miser. 
<plavt. bacch. 1.837> Nouistine hominem? Noui. Dic sodes mihi, 
<plavt. bacch. 1.838> Bellan uidetur specie mulier? Admodum. 
<plavt. bacch. 1.839> Quid illam, meretricemne esse censes? Quippini? 
<plavt. bacch. 1.840> Frustra es. Quis igitur opsecrost? Inueneris. 
<plavt. bacch. 1.841> Ex me quidem hodie numquam fies certior. 
<plavt. bacch. 1.842> Meamne hic Mnesilochus, Nicobuli filius, 
<plavt. bacch. 1.843> Per uim ut retineat mulierem? quae haec factiost? 
<plavt. bacch. 1.844> Quis illest? Per tempus hic uenit miles mihi. 
<plavt. bacch. 1.845> Non me arbitratur militem sed mulierem, 
<plavt. bacch. 1.846> Qui me meosque non queam defendere. 
<plavt. bacch. 1.847> Nam neque Bellona mi umquam neque Mars creduat, 
<plavt. bacch. 1.848> Ni illum exanimalem faxo, si conuenero, 
<plavt. bacch. 1.849> Niue exheredem fecero uitae suae. 
<plavt. bacch. 1.850> Chrysale, quis ille est qui minitatur filio? 
<plavt. bacch. 1.851> Vir hic est illius mulieris quacum accubat. 
<plavt. bacch. 1.852> Quid, uir? Vir, inquam. Nuptan est illa, opsecro? 
<plavt. bacch. 1.853> Scies hau multo post. Oppido interii miser. 
<plavt. bacch. 1.854> Quid nunc? scelestus tibi uidetur Chrysalus? 
<plavt. bacch. 1.855> Age nunc uincito me, auscultato filio. 
<plavt. bacch. 1.856> Dixin tibi ego illum inuenturum te quali~ sit? 
<plavt. bacch. 1.857> Quid nunc ego faciam? Iube sis me exsolui cito; 
<plavt. bacch. 1.858> Nam ni ego exsoluor, iam manufesto hominem opprimet. 
<plavt. bacch. 1.859> Nihil est lucri quod me hodie facere mauelim, 
<plavt. bacch. 1.860> Quam illum cubantem cum illa opprimere, ambo ut necem. 
<plavt. bacch. 1.861> Audin quae loquitur? quin tu me exsolui iubes? 
<plavt. bacch. 1.862> Exsoluite istum. Perii, pertimui miser. 
<plavt. bacch. 1.863> Tum illam, quae corpus publicat uolgo suom, 
<plavt. bacch. 1.864> Faxo se hau dicat nactam quem derideat. 
<plavt. bacch. 1.865> Pacisci cum illo paullula pecunia 
<plavt. bacch. 1.866> Potes. Pacisce ergo, opsecro, quid tibi lubet, 
<plavt. bacch. 1.867> Dum ne manufesto hominem opprimat niue enicet. 
<plavt. bacch. 1.868> Nunc nisi ducenti Philippi redduntur mihi, 
<plavt. bacch. 1.869> Iam illorum ego animam amborum exsorbebo oppido. 
<plavt. bacch. 1.870> Em illoc pacisce, si potest; perge, opsecro, 
<plavt. bacch. 1.871> Pacisce quiduis. Ibo et faciam sedulo. 
<plavt. bacch. 1.872> Quid clamas? Vbi erus tuos est? Nusquam. Nescio. 
<plavt. bacch. 1.873> Vis tibi ducentos nummos iam promittier, 
<plavt. bacch. 1.874> Vt ne clamorem hic facias neu conuicium? 
<plavt. bacch. 1.875> Nihil est quod malim. Atque ut tibi mala multa ingeram? 
<plavt. bacch. 1.876> Tuo arbitratu. Vt subblanditur carnufex! 
<plavt. bacch. 1.877> Pater hic Mnesilochi est; sequere, is promittet tibi. 
<plavt. bacch. 1.878> Tu aurum rogato; ceterum uerbum sat est. 
<plavt. bacch. 1.879> Quid fit? Ducentis Philippis rem pepigi. Ah, salus 
<plavt. bacch. 1.880> Mea, seruauisti me. Quam mox dico "dabo"? 
<plavt. bacch. 1.881> Roga hunc tu, tu promitte huic. Promitto, roga. 
<plavt. bacch. 1.882> Ducentos nummos aureos Philippos probos 
<plavt. bacch. 1.883> Dabin? "Dabuntur" inque. Responde. Dabo. 
<plavt. bacch. 1.884> Quid nunc, inpure? numquid debetur tibi? 
<plavt. bacch. 1.885> Quid illi molestu~s? quid illum morte territas? 
<plavt. bacch. 1.886> Et ego te et ille mactamus infortunio. 
<plavt. bacch. 1.887> Si tibi est machaera, at nobis ueruinast domi: 
<plavt. bacch. 1.888> Qua quidem te faciam, si tu me inritaueris, 
<plavt. bacch. 1.889> Confossiorem soricina nenia. 
<plavt. bacch. 1.890> Iam dudum hercle equidem sentio suspicio 
<plavt. bacch. 1.891> Quae te sollicitet: eum esse cum illa muliere. 
<plavt. bacch. 1.892> Immo est quoque. Ita me Iuppiter, Iuno, Ceres, 
<plavt. bacch. 1.893> Minerua, Lato, Spes, Opis, Virtus, Venus, 
<plavt. bacch. 1.894> Castor, Polluces, Mars, Mercurius, Hercules, 
<plavt. bacch. 1.895> Summanus, Sol, Saturnus dique omnes ament, 
<plavt. bacch. 1.896> Vt ille cum illa neque cubat neque ambulat 
<plavt. bacch. 1.897> Neque osculatur neque illud quod dici solet. 
<plavt. bacch. 1.898> Vt iurat! seruat me ille suis periuriis. 
<plavt. bacch. 1.899> Vbi nunc Mnesilochus ergost? Rus misit pater. 
<plavt. bacch. 1.900> Illa autem in arcem abiuit aedem uisere 
<plavt. bacch. 1.901> Mineruae. Nunc apertast. I, uise estne ibi. 
<plavt. bacch. 1.902> Abeo ad forum igitur. Vel hercle in malam crucem. 
<plavt. bacch. 1.903> Hodie exigam aurum hoc? Exige, ac suspende te: 
<plavt. bacch. 1.904> Ne supplicare censeas, nihili homo. 
<plavt. bacch. 1.905> Ille est amotus. Sine me (per te, ere, opsecro 
<plavt. bacch. 1.906> Deos inmortalis) ire huc intro ad filium. 
<plavt. bacch. 1.907> Quid eo introibis? Vt eum dictis plurumis 
<plavt. bacch. 1.908> Castigem, quom haec sic facta ad hunc faciat modum. 
<plavt. bacch. 1.909> Immo oro ut facias, Chrysale, et ted opsecro, 
<plavt. bacch. 1.910> Caue parsis in eum dicere. Etiam me mones? 
<plavt. bacch. 1.911> Satin est si plura ex me audiet hodie mala 
<plavt. bacch. 1.912> Quam audiuit umquam Clinia ex Demetrio? 
<plavt. bacch. 1.913> Lippi illic oculi seruos est simillimus: 
<plavt. bacch. 1.914> Si non est, nolis esse neque desideres; 
<plavt. bacch. 1.915> Si est, apstinere quin attingas non queas. 
<plavt. bacch. 1.916> Nam ni illic hodie forte fortuna hic foret, 
<plavt. bacch. 1.917> Miles Mnesilochum cum uxore opprimeret sua 
<plavt. bacch. 1.918> Atque optruncaret moechum manufestarium. 
<plavt. bacch. 1.919> Nunc quasi ducentis Philippis emi filium, 
<plavt. bacch. 1.920> Quos dare promisi militi: quos non dabo 
<plavt. bacch. 1.921> Temere etiam priu~ quam filium conuenero. 
<plavt. bacch. 1.922> Numquam edepol quicquam temere credam Chrysalo; 
<plavt. bacch. 1.923> Verum lubet etiam mi has pellegere denuo: 
<plavt. bacch. 1.924> Aequomst tabellis consignatis credere. 
<plavt. bacch. 1.925> Atridae duo fratres cluent fecisse facinus maxumum, 
<plavt. bacch. 1.926> Quom Priami patriam Pergamum diuina moenitum manu 
<plavt. bacch. 1.927> Armis, equis, exercitu atque eximiis bellatoribus 
<plavt. bacch. 1.928> Milli cum numero nauium decumo anno post subegerunt. 
<plavt. bacch. 1.929> Non pedibus termento fuit praeut ego erum expugnabo meum 
<plavt. bacch. 1.930> Sine classe sineque exercitu et tanto numero militum. 
<plavt. bacch. 1.931> Cepi, expugnaui amanti erili filio aurum ab suo patre. 
<plavt. bacch. 1.932> Nunc prius quam huc senex uenit, lubet lamentari dum exeat. 
<plavt. bacch. 1.933> O Troia, o patria, o Pergamum, o Priame periisti senex, 
<plavt. bacch. 1.934> Qui misere male mulcabere quadrigentis Philippis aureis. 
<plavt. bacch. 1.935> Nam ego has tabellas opsignatas, consignatas quas fero 
<plavt. bacch. 1.936> Non sunt tabellae, sed equos quem misere Achiui ligneum. 
<plavt. bacch. 1.937> Epiust Pistoclerus: ab eo haec sumptae; Mnesilochus Sino est 
<plavt. bacch. 1.938> Relictus, ellum non in busto Achilli, sed in lecto accubat; 
<plavt. bacch. 1.939> Bacchidem habet secum: ille olim habuit ignem qui signum daret, 
<plavt. bacch. 1.940> Hunc ipsum exurit; ego sum Vlixes, quoiius consilio haec gerunt. 
<plavt. bacch. 1.941> Tum quae hic sunt scriptae litterae, hoc in equo insunt milites 
<plavt. bacch. 1.942> Armati atque animati probe. Ita res successit mi usque adhuc. 
<plavt. bacch. 1.943> Atque hic equos non in arcem, uerum in aream faciet impetum: 
<plavt. bacch. 1.944> Exitium, excidium, exlecebra fiet hic equos hodie auro senis. 
<plavt. bacch. 1.945> Nostro seni huic stolido, ei profecto nomen facio ego Ilio; 
<plavt. bacch. 1.946> Miles Menelaust, ego Agamemno, idem Vlixes Lartius, 
<plavt. bacch. 1.947> Mnesilochust Alexander, qui erit exitio rei patriae suae; 
<plavt. bacch. 1.948> Is Helenam auexit, quoia caussa nunc facio opsidium Ilio. 
<plavt. bacch. 1.949> Nam illi itidem Vlixem audiui, ut ego sum, fuisse et audacem et malum: 
<plavt. bacch. 1.950> Dolis ego deprensus sum, ill~ mendicans paene inuentus interit, 
<plavt. bacch. 1.951> Dum ibi exquirit fata Iliorum; adsimiliter mi hodie optigit. 
<plavt. bacch. 1.952> Vinctus sum, sed dolis me exemi: item se ille seruauit dolis. 
<plavt. bacch. 1.953> Ilio tria fuisse audiui fata quae illi forent exitio:
<plavt. bacch. 1.954> Signum ex arce si periisset; alterum etiamst Troili mors; 
<plavt. bacch. 1.955> Tertium, quom portae Phrygiae limen superum scinderetur: 
<plavt. bacch. 1.956> Paria item tria is tribus sunt fata nostro huic Ilio. 
<plavt. bacch. 1.957> Nam dudum primo ut dixeram nostro seni mendacium
<plavt. bacch. 1.958> Et de hospite et de auro et de lembo, ibi signum ex arce iam apstuli. 
<plavt. bacch. 1.959> Iam duo restabant fata tunc, nec magis id ceperam oppidum. 
<plavt. bacch. 1.960> Post ubi tabellas ad senem detuli, ibi occidi Troilum, 
<plavt. bacch. 1.961> Quom censuit Mnesilochum cum uxore esse dudum militis. 
<plavt. bacch. 1.962> Ibi uix me exsolui: atque id periclum adsimilo, Vlixem ut praedicant 
<plavt. bacch. 1.963> Cognitum ab Helena esse proditum Hecubae; sed ut olim ille se
<plavt. bacch. 1.964> Blanditiis exemit et persuasit se ut amitteret, 
<plavt. bacch. 1.965> Item ego dolis me illo extuli e periclo et decepi senem.
<plavt. bacch. 1.966> Poste cum magnufico milite, urbis uerbis qui inermus capit, 
<plavt. bacch. 1.967> Conflixi atque hominem reppuli; dein pugnam conserui seni: 
<plavt. bacch. 1.968> Eum ego adeo uno mendacio deuici, uno ictu extempulo 
<plavt. bacch. 1.969> Cepi spolia. Is nunc ducentos
<plavt. bacch. 1.969a_969a> Nummos Philippos militi, quos
<plavt. bacch. 1.970> Dare se promisit, dabit. Nunc 
<plavt. bacch. 1.971> Alteris etiam ducentis 
<plavt. bacch. 1.971a_971a> Vsus est, qui dispensentur
<plavt. bacch. 1.972> Ilio capto, ut sit mulsum 
<plavt. bacch. 1.972a_972a> Qui triumphent milites.
<plavt. bacch. 1.973> Sed Priamus hic multo illi praestat: non quinquaginta modo,
<plavt. bacch. 1.974> Quadrigentos filios habet atque equidem omnis lectos sine probro: 
<plavt. bacch. 1.975> Eos ego hodie omnis contruncabo duobus solis ictibus. 
<plavt. bacch. 1.976> Nunc Priamo nostro si est quis emptor, comptionalem senem 
<plavt. bacch. 1.977> Vendam ego, uenalem quem habeo, extemplo ubi oppidum expugnauero. 
<plavt. bacch. 1.978> Sed Priamum astantem eccum ante portam uideo. Adibo atque adloquar. 
<plavt. bacch. 1.979> Quoianam uox prope me sonat? O Nicobule. Quid fit?
<plavt. bacch. 1.980> Quid quod te misi, ecquid egisti? Rogas? congredere. Gradior. 
<plavt. bacch. 1.981> Optumu~ sum orator. Ad lacrumas hominem coegi castigando
<plavt. bacch. 1.982> Maleque dictis, quae quidem quiui comminisci. Quid ait? Verbum 
<plavt. bacch. 1.983> Nullum fecit: lacrumans tacitus auscultabat quae ego loquebar; 
<plavt. bacch. 1.984> Tacitus conscripsit tabellas, opsignatas mi has dedit. 
<plavt. bacch. 1.985> Tibi me iussit dare, sed metuo ne idem cantent quod priores. 
<plavt. bacch. 1.986> Nosce signum. Estne eiius? Noui. Lubet pellegere has. Pellege. 
<plavt. bacch. 1.987> Nunc superum limen scinditur, nunc adest exitium <illi> Ilio,
<plavt. bacch. 1.988> Turbat equo~ lepide ligneus. Chrysale, ades dum ego has pellego. 
<plavt. bacch. 1.988a_988a> Quid me tibi adesse opus est? Volo ut quod iubeo facias,
<plavt. bacch. 1.989> Vt scias quae hic scripta sient.
<plavt. bacch. 1.989a_989a> Nil moror neque scire uolo.
<plavt. bacch. 1.990> Tamen ades. Quid opust? Taceas: 
<plavt. bacch. 1.990a_990a> Quod iubeo id facias. Adero.
<plavt. bacch. 1.991> Eugae litteras minutas! Qui quidem uideat parum;
<plavt. bacch. 1.992> Verum qui sati~ uideat, grandes sati~ sunt. Animum aduortito igitur. 
<plavt. bacch. 1.993> Nolo inquam. At uolo inquam. Quid opust? At enim id quod te iubeo facias. 
<plavt. bacch. 1.994> Iustumst <ut> tuos tibi seruos tuo arbitratu seruiat. 
<plavt. bacch. 1.995> Hoc age sis nunciam. Vbi lubet, recita: aurium operam tibi dico.
<plavt. bacch. 1.996> Cerae quidem hau parsit neque stilo; 
<plavt. bacch. 1.996a_996a> Sed quidquid est, pellegere certumst.
<plavt. bacch. 1.997>"Pater, ducentos Philippos quaeso Chrysalo
<plavt. bacch. 1.998> Da, si esse saluom uis me aut uitalem tibi". 
<plavt. bacch. 1.999> Malum quidem hercle magnum. Tibi dico. Quid est? 
<plavt. bacch. 1.1000> Non priu~ salutem scripsit? Nusquam sentio. 
<plavt. bacch. 1.1001> Non dabi~, si sapies; uerum si das maxume, 
<plavt. bacch. 1.1002> Ne ille alium gerulum quaerat, si sapiet, sibi: 
<plavt. bacch. 1.1003> Nam ego non laturus sum, si iubeas maxume. 
<plavt. bacch. 1.1004> Sat sic suspectus sum, quom careo noxia. 
<plavt. bacch. 1.1005> Ausculta porro, dum hoc quod scriptumst pellego. 
<plavt. bacch. 1.1006> Inde a principio iam inpudens epistula est. 
<plavt. bacch. 1.1007>"Pudet prodire me ad te in conspectum, pater: 
<plavt. bacch. 1.1008> Tantum flagitium te scire audiui meum, 
<plavt. bacch. 1.1009> Quod cum peregrini cubui uxore militis". 
<plavt. bacch. 1.1010> Pol hau derides; nam ducentis aureis 
<plavt. bacch. 1.1011> Philippis redemi uitam ex flagitio tuam. 
<plavt. bacch. 1.1012> Nihil est illorum quin ego illi dixerim. 
<plavt. bacch. 1.1013>"Stulte fecisse fateor. Sed quaeso, pater, 
<plavt. bacch. 1.1014> Ne me, in stultitia si deliqui, deseras. 
<plavt. bacch. 1.1015> Ego animo cupido atque oculis indomitis fui; 
<plavt. bacch. 1.1016> Persuasumst facere quoius me nunc facti pudet". 
<plavt. bacch. 1.1017> Priu~ cauisse ergo quam pudere aequom fuit. 
<plavt. bacch. 1.1018> Eadem istaec uerba dudum illi dixi omnia. 
<plavt. bacch. 1.1019>"Quaeso ut sat habeas id, pater, quod Chrysalus 
<plavt. bacch. 1.1020> Me obiurigauit plurumis uerbis malis, 
<plavt. bacch. 1.1021> Et me meliorem fecit praeceptis suis, 
<plavt. bacch. 1.1022> Vt te ei habere gratiam aequom sit bonam". 
<plavt. bacch. 1.1023> Estne istuc istic scriptum? Em specta, tum scies. 
<plavt. bacch. 1.1024> Vt qui deliquit supplex est ultro omnibus! 
<plavt. bacch. 1.1025>"Nunc si me fas est opsecrare aps te, pater, 
<plavt. bacch. 1.1026> Da mihi ducentos nummos Philippos, te opsecro". 
<plavt. bacch. 1.1027> Ne unum quidem hercle, si sapis. Sine pellegam. 
<plavt. bacch. 1.1028>"Ego ius iurandum uerbis conceptis dedi, 
<plavt. bacch. 1.1029> Daturum id me hodie mulieri ante uesperum, 
<plavt. bacch. 1.1030> Priu~ quam a me abiret. Nunc, pater, ne peiierem 
<plavt. bacch. 1.1031> Cura atque abduce me hinc ab hac quantum potest, 
<plavt. bacch. 1.1032> Quam propter tantum damni feci et flagiti. 
<plavt. bacch. 1.1033> Caue tibi ducenti nummi diuidiae fuant; 
<plavt. bacch. 1.1034> Sescenta tanta reddam si uiuo tibi. 
<plavt. bacch. 1.1035> Vale atque haec cura". Quid nunc censes, Chrysale? 
<plavt. bacch. 1.1036> Nihil ego tibi hodie consili quicquam dabo, 
<plavt. bacch. 1.1037> Neque ego hau committam ut, si quid peccatum siet, 
<plavt. bacch. 1.1038> Fecisse dicas de mea sententia. 
<plavt. bacch. 1.1039> Verum, ut ego opinor, si ego in istoc sim loco, 
<plavt. bacch. 1.1040> Dem potius aurum quam illum corrumpi sinam. 
<plavt. bacch. 1.1041> Duae condiciones sunt: utram tu accipias uide: 
<plavt. bacch. 1.1042> Vel ut aurum perdas uel ut amator peiieret. 
<plavt. bacch. 1.1043> Ego neque te iubeo neque uoto neque suadeo. 
<plavt. bacch. 1.1044> Miseret me illius. Tuos est, non mirum facis. 
<plavt. bacch. 1.1045> Si plus perdundum sit, periisse suauiust 
<plavt. bacch. 1.1046> Quam illud flagitium uolgo dispalescere. 
<plavt. bacch. 1.1047> Ne ille edepol Ephesi multo mauellem foret, 
<plavt. bacch. 1.1048> Dum saluos esset, quam reuenisset domum. 
<plavt. bacch. 1.1049> Quid ego istic? quod perdundumst properem perdere, 
<plavt. bacch. 1.1050> Binos ducentos Philippos iam intus ecferam, 
<plavt. bacch. 1.1051> Et militi quos dudum promisi miser 
<plavt. bacch. 1.1052> Et istos. Mane istic, iam exeo ad te, Chrysale. 
<plavt. bacch. 1.1053> Fit uasta Troia, scindunt proceres Pergamum. 
<plavt. bacch. 1.1054> Sciui ego iam dudum fore me exitio Pergamo. 
<plavt. bacch. 1.1055> Edepol qui me esse dicat cruciatu malo 
<plavt. bacch. 1.1056> Dignum, ne ego cum illo pignus haud ausim dare; 
<plavt. bacch. 1.1057> Tantas turbellas facio. Sed crepuit foris: 
<plavt. bacch. 1.1058> Ecfertur praeda ex Troia. Taceam nunciam. 
<plavt. bacch. 1.1059> Cape hoc tibi aurum, Chrysale, i, fer filio. 
<plavt. bacch. 1.1060> Ego ad forum autem hinc ibo, ut soluam militi. 
<plavt. bacch. 1.1061> Non equidem accipiam. Proin tu quaeras qui ferat. 
<plavt. bacch. 1.1062> Nolo ego mihi credi. Cape uero, odiose facis. 
<plavt. bacch. 1.1063> Non equidem capiam. At quaeso. Dico ut res se habet. 
<plavt. bacch. 1.1064> Morare. Nolo, inquam, aurum concredi mihi. 
<plavt. bacch. 1.1065> Vel da aliquem qui seruet me. Ohe, odiose facis. 
<plavt. bacch. 1.1066> Cedo, si necesse est. Cura hoc. Iam ego huc reuenero. 
<plavt. bacch. 1.1067> Curatum est - esse te senem miserrumum. 
<plavt. bacch. 1.1068> Hoc est incepta efficere pulchre: ueluti mi 
<plavt. bacch. 1.1069> Euenit ut ouans praeda onustus cederem; 
<plavt. bacch. 1.1070> Salute nostra atque urbe capta per dolum 
<plavt. bacch. 1.1071> Domum redduco <iam> integrum omnem exercitum. 
<plavt. bacch. 1.1072> Sed, spectatores, uos nunc ne miremini 
<plavt. bacch. 1.1073> Quod non triumpho: peruolgatum est, nil moror; 
<plavt. bacch. 1.1074> Verum tamen accipientur mulso milites. 
<plavt. bacch. 1.1075> Nunc hanc praedam omnem iam ad quaestorem deferam. 
<plavt. bacch. 1.1076> Quam magis in pectore meo foueo quas meu~ filiu~ turbas turbet,
<plavt. bacch. 1.1077> Quam se ad uitam et quos ad mores praecipitem inscitu~ capessat, 
<plavt. bacch. 1.1078> Magi~ curae est magi~que adformido ne is pereat neu corrumpatur. 
<plavt. bacch. 1.1079> Scio, fui ego illa aetate et feci illa omnia, sed more modesto; 
<plavt. bacch. 1.1080> Duxi, habui scortum, potaui, dedi, donaui, et enim id raro. 
<plavt. bacch. 1.1081> Neque placitant mores quibu~ uideo uolgo <in> gnatos esse parentes: 
<plavt. bacch. 1.1082> Ego dare me meo gnato institui, ut animo opsequium sumere possit; 
<plavt. bacch. 1.1083> Aequom esse puto, sed nimi~ nolo desidiae ei dare ludum. 
<plavt. bacch. 1.1084> Nunc Mnesilochum, quod mandaui, 
<plavt. bacch. 1.1084a_1084a> Viso ecquid eum ad uirtutem aut ad
<plavt. bacch. 1.1085> Frugem opera sua compulerit, sic ut eum, si conuenit, scio fe- 
<plavt. bacch. 1.1086> Cisse: eost ingenio natus. 
<plavt. bacch. 1.1087> Quiquomque ubi sunt, qui fuerunt quique futuri sunt posthac 
<plavt. bacch. 1.1088> Stulti, stolidi, fatui, fungi, bardi, blenni, buccones, 
<plavt. bacch. 1.1089> Solus ego omnis longe antideo stultitia et moribus indoctis. 
<plavt. bacch. 1.1090> Perii, pudet: hocine me aetatis ludos bis factum esse indigne? 
<plavt. bacch. 1.1091> Magi~ quam id reputo, tam magis uror quae meu~ filiu~ turbauit. 
<plavt. bacch. 1.1092> Perditu~ sum atque eradicatus sum, omnibus exemplis excrucior. 
<plavt. bacch. 1.1093> Omnia me mala consectantur, omnibus exitiis interii. 
<plavt. bacch. 1.1094> Chrysalu~ med hodie lacerauit, Chrysalu~ me miserum spoliauit: 
<plavt. bacch. 1.1095> Is me scelus auro usque attondit dolis doctis indoctum ut lubitumst. 
<plavt. bacch. 1.1096> Ita miles memorat meretricem esse eam quam ille uxorem esse aiebat, 
<plavt. bacch. 1.1097> Omniaque ut quidque actum est memorauit, eam sibi hunc annum conductam, 
<plavt. bacch. 1.1098> Relicuom id auri factum quod ego ei stultissumus homo promisissem: 
<plavt. bacch. 1.1099> Hoc, hoc est quod <cor> peracescit; hoc est demum quod percrucior, 
<plavt. bacch. 1.1100> Me hoc aetatis ludificari, immo edepol sic ludos factum 
<plavt. bacch. 1.1101> Cano capite atque alba barba miserum me auro esse emunctum. 
<plavt. bacch. 1.1102> Perii, hoc seruom meum non nauci facere esse ausum! atque ego, si alibi 
<plavt. bacch. 1.1103> Plus perdiderim, minus aegre habeam minu~que id mihi damno ducam. 
<plavt. bacch. 1.1104> Certo hic prope me mihi nescioquis loqui uisust; sed quem uideo? 
<plavt. bacch. 1.1105> Hicquidemst pater Mnesilochi. Eugae, socium aerumnae et mei mali uideo. 
<plavt. bacch. 1.1106> Philoxene, salue. Et tu. Vnde agis? Vnde homo miser atque infortunatus. 
<plavt. bacch. 1.1107> At pol ego ibi sum, esse ubi miserum hominem decet atque infortunatum. 
<plavt. bacch. 1.1108> Igitur pari fortuna, aetate ut sumus, utimur. Sic est. Sed tu, 
<plavt. bacch. 1.1109> Quid tibist? Pol mihi par, idem est quod tibi.
<plavt. bacch. 1.1110> Numquidnam ad filium haec aegritudo attinet? 
<plavt. bacch. 1.1111> Admodum. Idem mihi morbus in pectorest. 
<plavt. bacch. 1.1112> At mihi Chrysalus optumus homo 
<plavt. bacch. 1.1113> Perdidit filium, me atque rem omnem meam. 
<plavt. bacch. 1.1114> Quid tibi ex filio nam, opsecro, aegrest? Scies: 
<plavt. bacch. 1.1115> Id, perit cum tuo: ambo aeque amicas habent. 
<plavt. bacch. 1.1116> Qui scis? Vidi. Ei mihi, disperii.
<plavt. bacch. 1.1117> Quid dubitamus pultare atque huc euocare ambos foras?
<plavt. bacch. 1.1118> Hau moror. Heus Bacchis, iube sis actutum aperiri fores, 
<plavt. bacch. 1.1119> Nisi mauoltis fores et postis comminui securibus. 
<plavt. bacch. 1.1120> Quis sonitu ac tumultu tanto nominat me atque pultat aedis?
<plavt. bacch. 1.1121> Ego atque hic. Quid hoc est negoti nam, amabo? 
<plavt. bacch. 1.1121a_1121a> Quis has huc ouis adegit?
<plavt. bacch. 1.1122> Ouis nos uocant pessumae. Pastor harum 
<plavt. bacch. 1.1123> Dormit, quom haec eunt a pecu balitantes. 
<plavt. bacch. 1.1124> At pol nitent, hau sordidae uidentur ambae. 
<plavt. bacch. 1.1125> Attonsae hae quidem ambae usque sunt. Vt uidentur 
<plavt. bacch. 1.1126> Deridere nos! Sine suo usque arbitratu. 
<plavt. bacch. 1.1127> Rerin ter in anno tu has tonsitari? 
<plavt. bacch. 1.1128> Pol hodie altera iam bis detonsa certo est. 
<plavt. bacch. 1.1129> Vetulae sunt, +thimiamae+. At bonas fuisse credo. 
<plavt. bacch. 1.1130> Viden limulis, opsecro, ut intuentur? 
<plavt. bacch. 1.1131> Ecastor sine omni arbitror malitia esse. 
<plavt. bacch. 1.1132> Merito hoc nobis fit, qui quidem huc uenerimus. 
<plavt. bacch. 1.1133> Cogantur quidem intro. Hau scio quid eo opus sit, 
<plavt. bacch. 1.1134> Quae nec lact~ nec lanam ullam habent. Sic sine astent. 
<plavt. bacch. 1.1135> Exsoluere quanti fuere, omni~ fructus 
<plavt. bacch. 1.1136> Iam illis decidit. Non uides, ut palantes 
<plavt. bacch. 1.1137> Solae, liberae 
<plavt. bacch. 1.1138> Grassentur? quin aetate credo esse mutas: 
<plavt. bacch. 1.1138a_1138a> Ne balant quidem, quom a pecu cetero apsunt.
<plavt. bacch. 1.1139> Stultae atque hau malae uidentur. 
<plavt. bacch. 1.1140> Reuortamur intro, soror. Ilico ambae 
<plavt. bacch. 1.1140a_1140a> Manete: haec oues uolunt uos.
<plavt. bacch. 1.1141> Prodigium hoc quidemst: humana nos uoce appellant oues.
<plavt. bacch. 1.1142> Haec oues uobis malam rem magnam quam debent dabunt. 
<plavt. bacch. 1.1143> Si quam debes, te condono: tibi habe, numquam aps te petam. 
<plavt. bacch. 1.1144> Sed quid est quapropter nobis uos malum minitamini? 
<plavt. bacch. 1.1145> Quia nostros agnos conclusos istic esse aiunt duos. 
<plavt. bacch. 1.1146> Et praeter eos agnos meus est istic clam mordax canis: 
<plavt. bacch. 1.1147> Qui nisi nobis producuntur iam atque emittuntur foras, 
<plavt. bacch. 1.1148> Arietes truces nos erimus, iam in uos incursabimus. 
<plavt. bacch. 1.1149> Soror, est quod te uolo secreto. Eho, amabo. Quo illaec abeunt?
<plavt. bacch. 1.1150> Senem illum tibi dedo ulteriorem, lepide ut lenitum reddas; 
<plavt. bacch. 1.1151> Ego ad hunc iratum adgrediar. Possumu~ nos hos intro inlicere huc. 
<plavt. bacch. 1.1152> Meum pensum ego lepide accurabo: quam odiosum est mortem amplexari! 
<plavt. bacch. 1.1153> Facito ut facias. Taceas. Tu tuom facito: ego quod dixi hau mutabo. 
<plavt. bacch. 1.1154> Quid illaec illic in consilio duae secreto consultant? 
<plavt. bacch. 1.1155> Quid ais tu, homo? Quid me uis? 
<plavt. bacch. 1.1155a_1155a> Pudet dicere me tibi quiddam.
<plavt. bacch. 1.1156> Quid est quod pudeat? Sed amico homini tibi quod uolo credere certumst. 
<plavt. bacch. 1.1157> Nihili sum. Istuc iam pridem scio. Sed qui nihili~s? id memora. 
<plavt. bacch. 1.1158> Tactus sum uehementer uisco; 
<plavt. bacch. 1.1159> Cor stimulo foditur. Pol tibi multo aequius est coxendicem. 
<plavt. bacch. 1.1160> Sed quid istuc est? etsi iam ego ips~ quid sit prope scire puto me; 
<plavt. bacch. 1.1161> Verum audire etiam ex te studeo. Viden hanc? Video. Hau mala est mulier. 
<plavt. bacch. 1.1162> Pol uero ista mala et tu nihili. Quid multa? Ego amo. An amas? *NAI\ GA/R.
<plavt. bacch. 1.1163> Tun, homo putide, amator istac fieri aetate audes? Qui non? 
<plavt. bacch. 1.1164> Quia flagitium est. Quid opust uerbis? meo filio non sum iratus, 
<plavt. bacch. 1.1165> Neque te tuost aequom esse iratum: si amant, sapienter faciunt. 
<plavt. bacch. 1.1166> Sequere hac. Eunt eccas tandem 
<plavt. bacch. 1.1167> Probriperlecebrae et persuastrices. Quid nunc? etiam redditi~ nobis 
<plavt. bacch. 1.1168> Filios et seruom? an ego experior tecum uim maiorem? Abin hinc? 
<plavt. bacch. 1.1169> Non homo tuquidem es, qui istoc pacto tam lepidam inlepide appelles. 
<plavt. bacch. 1.1170> Senex optume quantumst in terra, sine <me> hoc exorare aps te, 
<plavt. bacch. 1.1171> Vt istuc delictum desistas tanto opere ire oppugnatum. 
<plavt. bacch. 1.1171a_1171a> Ni abeas, quamquam tu bella es,
<plavt. bacch. 1.1172> Malum tibi magnum dabo iam. Patiar, non metuo ne quid mihi doleat 
<plavt. bacch. 1.1173> Quod ferias. Vt blandiloquast! ei mihi, metuo. Hic magi~ tranquillust. 
<plavt. bacch. 1.1175_1175> I hac mecum intro atque ibi si quid uis filium concastigato.
<plavt. bacch. 1.1176> Abin a me, scelu~? Sine, mea Pietas, te exorem. Exores tu me? 
<plavt. bacch. 1.1177> Ego quidem ab hoc certe exorabo. Immo ego te oro ut me intro abducas. 
<plavt. bacch. 1.1178> Lepidum te! At scin quo pacto me ad te intro abducas? Mecum ut sis. 
<plavt. bacch. 1.1179> Omnia quae cupio commemoras. 
<plavt. bacch. 1.1180> Vidi ego nequam homines, uerum te neminem deteriorem. Ita sum. 
<plavt. bacch. 1.1181> I hac mecum intro, ubi tibi sit lepide uictibu~, uino atque unguentis. 
<plavt. bacch. 1.1182> Sati~, sati~ iam uostrist conuiui: me nil paenitet ut sim acceptus: 
<plavt. bacch. 1.1183> Quadrigentis Philippis filiu~ me et Chrysalu~ circumduxerunt. 
<plavt. bacch. 1.1183a_1183a> Quem quidem ego ut non excruciem
<plavt. bacch. 1.1184> Alterum tantum auri non meream. Quid tandem si dimidium auri 
<plavt. bacch. 1.1185> Redditur, in hac mecum intro? atque ut eis delicta ignoscas. Faciet. 
<plavt. bacch. 1.1186> Minime, nolo. Nil moror, sine sic. Malo illos ulcisci ambo. 
<plavt. bacch. 1.1187> Etiam tu, homo nihili? quod di dant boni caue culpa tua amissis: 
<plavt. bacch. 1.1188> Dimidium auri datur: accipias potesque et scortum accumbas. 
<plavt. bacch. 1.1190_1190> Egon ubi filiu~ corrumpatur meus, ibi potem? Potandumst.
<plavt. bacch. 1.1191> Age iam, id ut ut est, etsi est dedecori, patiar, facere inducam animum: 
<plavt. bacch. 1.1192> Egon quom haec cum illo accubet inspectem? Immo equidem pol tecum accumbam, 
<plavt. bacch. 1.1192a_1192a> Te amabo et te amplexabor.
<plavt. bacch. 1.1193> Caput prurit, perii, uix negito. Non tibi uenit in mentem, amabo, 
<plavt. bacch. 1.1194> Si dum uiuas tibi bene facias tam pol id quidem esse hau perlonginquom, 
<plavt. bacch. 1.1195> Neque, si hoc hodie amiseri~, post in morte id euenturum esse umquam? 
<plavt. bacch. 1.1196> Quid ago? Quid agas? rogitas etiam? Lubet et metuo. Quid metuis? 
<plavt. bacch. 1.1197> Ne obnoxiu~ filio sim et seruo. Mel meum, amabo, istaec fiunt. 
<plavt. bacch. 1.1198> Tuost: unde illum sumere censes, nisi quod tute illi dederis? 
<plavt. bacch. 1.1199> Hanc ueniam illis sine te exorem. Vt terebrat! satin offirmatum 
<plavt. bacch. 1.1200> Quod mihi erat, id me exorat? 
<plavt. bacch. 1.1201> Tua sum opera et propter te inprobior? Ne +is+ quam mea mauellem. 
<plavt. bacch. 1.1202> Satin ego istuc habeo offirmatum? Quod semel dixi hau mutabo. 
<plavt. bacch. 1.1203> It dies, ite intro accubitum, 
<plavt. bacch. 1.1204> Filii uos exspectant intus. Quam quidem actutum emoriamur. 
<plavt. bacch. 1.1205> Vesper hic est, sequimini. Ducite nos quo lubet tamquam quidem addictos. 
<plavt. bacch. 1.1206> Lepide ipsi hi sunt capti, suis qui filiis fecere insidias. 
<plavt. bacch. 1.1207> Hi senes nisi fuissent nihili iam inde ab adulescentia,
<plavt. bacch. 1.1208> Non hodie hoc tantum flagitium facerent canis capitibus; 
<plavt. bacch. 1.1209> Neque adeo haec faceremus, ni antehac uidissemus fieri 
<plavt. bacch. 1.1210> Vt apud lenones riuales filiis fierent patres. 
<plavt. bacch. 1.1211> Spectatores, uos ualere uolumus, clare adplaudere. 
