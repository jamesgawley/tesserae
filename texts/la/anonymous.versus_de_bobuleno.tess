<vers. de bobul. 1.1> Atticorum ex genere oriundus nobilis 
<vers. de bobul. 1.2> Bobolenus monachorum prefuit cenobiis, 
<vers. de bobul. 1.3> Paterno amore semper Christi rexit famulos. 
<vers. de bobul. 1.4> Bonus pastor ad regendas oues sibi creditas 
<vers. de bobul. 1.5> Verbum uitae nunciandum aluit cottidie, 
<vers. de bobul. 1.6> Ipsas inlesas ad caulas Christi ducit comode. 
<vers. de bobul. 1.7> Corde toto et uirtute et ex tota anima 
<vers. de bobul. 1.8> Deum diligens et cunctos ut se ipsum in Christo, 
<vers. de bobul. 1.9> Preceptum dei impleuit primum quod preceptum est. 
<vers. de bobul. 1.10> Dogma priorum antiquorum sancita a patribus 
<vers. de bobul. 1.11> Scilicet totam patrauit; uerbis quos admonuit, 
<vers. de bobul. 1.12> Exemplum et confirmauit ipsos quidem perpetim. 
<vers. de bobul. 1.13> Edoctus a sancto dei Columbano presule, 
<vers. de bobul. 1.14> Cui post quarto in loco meruit succedere, 
<vers. de bobul. 1.15> Ipsius doctrinam sequens rectum tenet tramitem. 
<vers. de bobul. 1.16> Fortis inter cetum fratrum operando manibus 
<vers. de bobul. 1.17> Cum ipsis semper sudare laborem adsueuit, 
<vers. de bobul. 1.18> Ipse preibat in opus festinus quam ceteri. 
<vers. de bobul. 1.19> Gratiam superna illi tantam dedit pietas, 
<vers. de bobul. 1.20> Vt per diem ferret laborem, uigilabat per noctes, 
<vers. de bobul. 1.21> Deditus oracioni, promtus in ieiunio. 
<vers. de bobul. 1.22> Hic non surdus obauditor Pauli uocem subsequens, 
<vers. de bobul. 1.23> Instanter semper laborans nec grauaret quempiam, 
<vers. de bobul. 1.24> E suo uiuens labore uerus ut debet monachus. 
<vers. de bobul. 1.25> Igne domini accensus lucerna emicuit, 
<vers. de bobul. 1.26> Super candelabrum posita lumen prebet omnibus, 
<vers. de bobul. 1.27> In domo dei consistens bona luxit opera. 
<vers. de bobul. 1.28> Igne domini accensus, igne amantissimo, 
<vers. de bobul. 1.29> Igne quem dominus in terram misit uolens ut ardeat 
<vers. de bobul. 1.30> Corda seruorum suorum mistico septemplice. 
<vers. de bobul. 1.31> Karitate conectenda fratrum et consorcium 
<vers. de bobul. 1.32> Alteramne unquam uitam uoluit ostendere, 
<vers. de bobul. 1.33> Nisi qualem ipse uiuens talem omnes fruerent. 
<vers. de bobul. 1.34> Kapiendo crebro una ipse cum sodalibus 
<vers. de bobul. 1.35> Apostolorum doctrinam suis monstrans monachis, 
<vers. de bobul. 1.36> Regulariter uiuendo omnia communiter. 
<vers. de bobul. 1.37> Languencium membra fratrum condolet ut propria 
<vers. de bobul. 1.38> Ipse uisitans et studet curam gerens congruam 
<vers. de bobul. 1.39> Suis filiis ut pater presto semper adfuit. 
<vers. de bobul. 1.40> Mitis, bonus ac benignus, uultu semper hilaris 
<vers. de bobul. 1.41> Pacificusque, mansuetus, lenis, peritissimus, 
<vers. de bobul. 1.42> Simplex quidem et modestus morum flores conferens. 
<vers. de bobul. 1.43> Nam seruiuit mente Christo deuotus et corpore, 
<vers. de bobul. 1.44> Cui sua membra sacra mortificans subdidit, 
<vers. de bobul. 1.45> Mundi huius refutando pompas et delicias. 
<vers. de bobul. 1.46> Omnia factus ut lucrum omnibus perficeret, 
<vers. de bobul. 1.47> Formam sumpsit iam prefati apostoli egregii, 
<vers. de bobul. 1.48> Quin ut Petrus Christi agnos diligendo pascuit. 
<vers. de bobul. 1.49> Pauperum et peregrinorum amator et egenorum, 
<vers. de bobul. 1.50> Pater uero orfanorum susceptorque hospitum, 
<vers. de bobul. 1.51> Paruulorum pedagogus, solator tristantium. 
<vers. de bobul. 1.52> Quanta eius erga omnes adfuisset bonitas, 
<vers. de bobul. 1.53> Nullius lingua conlaudare ipso tandem sufficit, 
<vers. de bobul. 1.54> Stilo namque exarare poterit per singula. 
<vers. de bobul. 1.55> Rector igitur et pater monachorum, regulae 
<vers. de bobul. 1.56> Conseruator recordatur ....... semper seriem, 
<vers. de bobul. 1.57> Qui culpantes post correptos noxam nunquam recolit. 
<vers. de bobul. 1.58> Serpens latens in frutecta ipsumque momorserat, 
<vers. de bobul. 1.59> Suis manibus expressit uirus quod emiserat, 
<vers. de bobul. 1.60> Mox sanauit ipse ulcus, cicatrix nec paruit. 
<vers. de bobul. 1.61> Tantam gratiam curandi deus illi contulit, 
<vers. de bobul. 1.62> Vt a lapide precissos artus unius monachi 
<vers. de bobul. 1.63> De saliua ut liniuit, sospitati reddidit. 
<vers. de bobul. 1.64> Vasum unum quod refertum deorsum euersum est, 
<vers. de bobul. 1.65> Cumulum sursum restaurauit terris nec effuderat, 
<vers. de bobul. 1.66> Orarium ipsum detegit suusque cooperiens. 
<vers. de bobul. 1.67> Xristi lumen intempesta noctis dum uigilias 
<vers. de bobul. 1.68> Consuetas peruagaret, preibat ut filios 
<vers. de bobul. 1.69> Israelis protegente columna igniferens. 
<vers. de bobul. 1.70> Ymnis, psalmis canticisque modulatis uocibus 
<vers. de bobul. 1.71> Concinnauit immolando deo sacrificium, 
<vers. de bobul. 1.72> Spiritales semper laudes regi regum optulit. 
<vers. de bobul. 1.73> Zelum zelans karitatis zelum plenus domini 
<vers. de bobul. 1.74> Antiquo hoste deceptore cum triumpho caruit, 
<vers. de bobul. 1.75> Sese celos conditori collocauit meritis. 
<vers. de bobul. 1.76> Gloriam deo decantemus, oremus et pariter, 
<vers. de bobul. 1.77> Vt qui eum coronauit ipsius pro meritis, 
<vers. de bobul. 1.78> Nobis ueniam concedat paradisi et gaudia. 
