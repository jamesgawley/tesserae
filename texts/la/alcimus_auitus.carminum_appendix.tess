<alc. avit. carm. app. 6.1> Sceptrorum columen, terrae decus et iubar orbis,
<alc. avit. carm. app. 6.2> Hoc artus tumulo uult CARETENE tegi.
<alc. avit. carm. app. 6.3> Quo famulam tu, Christe, tuam rerumque potentem
<alc. avit. carm. app. 6.4> De mundi regnis ad tua regna uocas
<alc. avit. carm. app. 6.5> Thesaurum ditem felici fine secutam,
<alc. avit. carm. app. 6.6> Fotis pauperibus quem dedit illa deo.
<alc. avit. carm. app. 6.7> Iam dudum castum castigans aspera corpus
<alc. avit. carm. app. 6.8> Delituit uestis murice sub rutilo.
<alc. avit. carm. app. 6.9> Occuluit laeto ieiunia sobria uultu,
<alc. avit. carm. app. 6.10> Secretaeque dedit regia membra cruci.
<alc. avit. carm. app. 6.11> Principis excelsi curas partita mariti
<alc. avit. carm. app. 6.12> Adiuncto rexit culmina consilio,
<alc. avit. carm. app. 6.13> Praeclaram subolem dulcesque gauisa(==GA-VISA) nepotes
<alc. avit. carm. app. 6.14> Ad ueram doctos sollicitare fidem.
<alc. avit. carm. app. 6.15> Dotibus his pollens sublimi mente subire
<alc. avit. carm. app. 6.16> Non spreuit sacrum post diadema iugum.
<alc. avit. carm. app. 6.17> Cedat odoriferis quondam dominata Sabaeis,
<alc. avit. carm. app. 6.18> Expetiit mirum quae Salomonis opus.
<alc. avit. carm. app. 6.19> Condidit haec templum praesens, quod personat orbe,
<alc. avit. carm. app. 6.20> Angelicisque dedit limina celsa choris.
<alc. avit. carm. app. 6.21> Laxatura reos regi quas saepe ferebat,
<alc. avit. carm. app. 6.22> Has offerre preces nunc tibi, Christe, potest.
<alc. avit. carm. app. 6.23> Quam cum post decimum rapuit mors inuida lustrum,
<alc. avit. carm. app. 6.24> Accepit melior tum sine fine dies.
<alc. avit. carm. app. 6.25> Iamque bis octona Septembrem luce mouebat
<alc. avit. carm. app. 6.26> Nomen Messalae consulis annus agens.
<alc. avit. carm. app. 7.1> Quisquis maestificum tumuli dum cernis honorem,
<alc. avit. carm. app. 7.2> Caespite concludi totum deflebis AVITVM,
<alc. avit. carm. app. 7.3> Exue sollicitas tristi de pectore curas.
<alc. avit. carm. app. 7.4> Nam quem plena fides, celsae quem gloria mentis,
<alc. avit. carm. app. 7.5> Quem pietas, quem prompta manus, quem fama perennat,
<alc. avit. carm. app. 7.6> Nil socium cum morte tenet. quin prospice sancti
<alc. avit. carm. app. 7.7> Gesta uiri, primum florescens indole quanta
<alc. avit. carm. app. 7.8> Spreuerit antiquo demissos stemmate fasces,
<alc. avit. carm. app. 7.9> Maturum teneris animum dum praestat in annis
<alc. avit. carm. app. 7.10> Et licitum mundi uoti uirtute relegat.
<alc. avit. carm. app. 7.11> Nec mora, pontificis sic digna insignia sumpsit,
<alc. avit. carm. app. 7.12> Augeat ut soliti felicia coepta laboris.
<alc. avit. carm. app. 7.13> Culmen dulcidini, non obstat pompa rigori;
<alc. avit. carm. app. 7.14> Subicitur magnus, seruat mediocria summus:
<alc. avit. carm. app. 7.15> Distribuit parcus, pascit ieiunus, amando
<alc. avit. carm. app. 7.16> Terret et austeris indulgentissima miscet.
<alc. avit. carm. app. 7.17> Cunctantem suasu, iuuit solamine maestum;
<alc. avit. carm. app. 7.18> Iurgia diremit(==DI+REMIT), certantes foedere iunxit;
<alc. avit. carm. app. 7.19> Dissona ueridicam fingunt quae dogmata legem,
<alc. avit. carm. app. 7.20> Hortatu, ingenio, monitis meritisque subegit.
<alc. avit. carm. app. 7.21> Vnus in arce fuit quoquo libet ordine fandi:
<alc. avit. carm. app. 7.22> Orator nullus similis nullusque poeta;
<alc. avit. carm. app. 7.23> Clamant quod sparsi per crebra uolumina libri,
<alc. avit. carm. app. 7.24> Quis uixit, uiuit perque omnia saecula uiuet.
<alc. avit. carm. app. 8.1> DOMNINVS, rem spemque deo qui mente deuota(==DE-VOTA)
<alc. avit. carm. app. 8.2> Omnigenam Christo dignis uirtutibus offert.
<alc. avit. carm. app. 8.3> Mente catus, set lege pius, facundia diues,
<alc. avit. carm. app. 8.4> Nescius iniusti doctusque rescindere(==RE-SCINDERE) culpas,
<alc. avit. carm. app. 8.5> Intemerata fide diuina in sede locandus;
<alc. avit. carm. app. 8.6> Nil proprium cupiens redemit(==REDE-MIT), quos possidet hostis;
<alc. avit. carm. app. 8.7> Vestitum, pastum, potum tectumque ministrat.
<alc. avit. carm. app. 8.8> Solus eris iussu domini data morte superstes.
<alc. avit. carm. app. 9.1> Sanctorum uitam transactis cursibus aeui
<alc. avit. carm. app. 9.2> Scriptis posteritas cernere magna cupit,
<alc. avit. carm. app. 9.3> Vt ualeat similis ceris consistere ueris
<alc. avit. carm. app. 9.4> Atque procul tendat uiuere post obitum.
<alc. avit. carm. app. 9.5> Hoc igitur sancti conduntur membra sepulchro
<alc. avit. carm. app. 9.6> PANTAGATI patris pontificisque pii.
<alc. avit. carm. app. 9.7> Cuius uita fuit gemino sublimis honore,
<alc. avit. carm. app. 9.8> Fascibus insignis, religione potens.
<alc. avit. carm. app. 9.9> Arbitrio regum quaesturae cingula sumpsit,
<alc. avit. carm. app. 9.10> Stemmate praecipuus, plus probitate cluens.
<alc. avit. carm. app. 9.11> Dans epulas primis et largo munere gazas
<alc. avit. carm. app. 9.12> Pauperibusque dedit caelica regna petens.
<alc. avit. carm. app. 9.13> Ingenio sollers ingenti dogmate fulsit,
<alc. avit. carm. app. 9.14> Orator magnus uates et ipse fuit.
<alc. avit. carm. app. 9.15> His igitur studiis primaeuo flore iuuentae
<alc. avit. carm. app. 9.16> Inter summates esse prior studuit.
<alc. avit. carm. app. 9.17> Hinc subolem felix diuiso munere uidit:
<alc. avit. carm. app. 9.18> Pars sacrata deo, pars genitura manet.
<alc. avit. carm. app. 9.19> Post matura uiro quam cessit tempore uita,
<alc. avit. carm. app. 9.20> Culmen apostolicum contulit alma fides.
<alc. avit. carm. app. 9.21> Sic linquens mundum caelestem possidet arcem,
<alc. avit. carm. app. 9.22> Qui sit praesidium, celsa Vienna, tibi.
<alc. avit. carm. app. 9.23> Bis senum uitae compleuit tramite lustrum,
<alc. avit. carm. app. 9.24> Annis quinque super saecula nostra uidens,
<alc. avit. carm. app. 9.25> In quibus aeternae contemplans praemia uitae
<alc. avit. carm. app. 9.26> Lucem perpetuam promeruitque quiem.
<alc. avit. carm. app. 10.1> Praesulis iunctum tumuloque Auiti,
<alc. avit. carm. app. 10.2> Funus HESICI tegitur sepulchro,
<alc. avit. carm. app. 10.3> Qui cluens olim micuit honore
<alc. avit. carm. app. 10.4> Pontificali.
<alc. avit. carm. app. 10.5> Quique mundanis titulis peractis,
<alc. avit. carm. app. 10.6> Quaestor et regum habilis, benignus
<alc. avit. carm. app. 10.7> Ambiit demum habitare sacris
<alc. avit. carm. app. 10.8> Incola tectis.
<alc. avit. carm. app. 10.9> Cultibus Christi sapienter haerens
<alc. avit. carm. app. 10.10> Fautor et pacis studuit furentes
<alc. avit. carm. app. 10.11> Reddere ciues speciali uoto
<alc. avit. carm. app. 10.12> Mentis amicae.
<alc. avit. carm. app. 10.13> Temporum mensor numeros modosue
<alc. avit. carm. app. 10.14> Calculo cernens strenuusque doctor,
<alc. avit. carm. app. 10.15> Vnde fraterna docuit libenter
<alc. avit. carm. app. 10.16> Agmina templis.
<alc. avit. carm. app. 10.17> Septenum necdum peragens bilustrum
<alc. avit. carm. app. 10.18> Corpus huic sedi posuit beatae:
<alc. avit. carm. app. 10.19> Mente cum iustis habitans refulget
<alc. avit. carm. app. 10.20> Luce perenni.
<alc. avit. carm. app. 10.21> Quem soror Marcella gemens obisse,
<alc. avit. carm. app. 10.22> Vltimum praebens lacrimis leuamen
<alc. avit. carm. app. 10.23> Nomen hic scalpsit titulumque fixit
<alc. avit. carm. app. 10.24> Carmine paruo.
<alc. avit. carm. app. 11.1> Humanos quicumque tremens sub pectore casus
<alc. avit. carm. app. 11.2> Ingemis et lustras oculo manante sepulchra
<alc. avit. carm. app. 11.3> Atque dolens nimio tecum maerore uolutas,
<alc. avit. carm. app. 11.4> Quod cunctos mors saeua uoret, quod saepiat umbra
<alc. avit. carm. app. 11.5> Perpetua leti nullum solutura per aeuum:
<alc. avit. carm. app. 11.6> Huc uultus conuerte tuos, huc lumina flecte
<alc. avit. carm. app. 11.7> Et cape solamen posito maestissime fletu,
<alc. avit. carm. app. 11.8> Aeternum quia uiuit homo, si iusta sequatur,
<alc. avit. carm. app. 11.9> Si teneat Christique libens praecepta facessat,
<alc. avit. carm. app. 11.10> Vt tenuit tumulo positus NAMATIVS isto.
<alc. avit. carm. app. 11.11> Qui cum iura daret commissis urbibus amplis,
<alc. avit. carm. app. 11.12> Adiuncta pietate modis iustissima sanxit
<alc. avit. carm. app. 11.13> Patricius, praesul patriae rectorque uocatus.
<alc. avit. carm. app. 11.14> Hinc spretis opibus titulis mundique reiectis(==RE-JECTIS)
<alc. avit. carm. app. 11.15> Aeterno sese placuit submittere regi
<alc. avit. carm. app. 11.16> Et parere dei mandatis omnibus aptus.
<alc. avit. carm. app. 11.17> Sic postquam meritis seruata et lege superna
<alc. avit. carm. app. 11.18> Maxima pontificis suscepit munera dignus,
<alc. avit. carm. app. 11.19> Quin etiam sumpto mercedes addit honori:
<alc. avit. carm. app. 11.20> Pauper laetus abit, nudus discedit opertus,
<alc. avit. carm. app. 11.21> Captiuus plaudit liber sese esse redemptum;
<alc. avit. carm. app. 11.22> Ciuis agit grates tantoque antistite gaudet.
<alc. avit. carm. app. 11.23> Inter se aduersos illata pace repressit,
<alc. avit. carm. app. 11.24> Perfugium miseris erat et tutela benignis;
<alc. avit. carm. app. 11.25> Nobilis eloquiis et stemmate nobilis alto,
<alc. avit. carm. app. 11.26> Nobilior meritis et uitae clarior actu,
<alc. avit. carm. app. 11.27> Viuat ut aeternum et Christi gratetur amore.
<alc. avit. carm. app. 11.28> Huius si quaeras aeuum finemque salutis:
<alc. avit. carm. app. 11.29> Septies hic denos et tres compleuerat annos,
<alc. avit. carm. app. 11.30> Post fasces posuit uel cingula Symmachus alma
<alc. avit. carm. app. 11.31> Iunior, et quintus decimus cum surgeret orbis,
<alc. avit. carm. app. 11.32> Ad summos animam caelos emisit opimam;
<alc. avit. carm. app. 11.33> Corpus humi mandans terrae terrena reliquit.
<alc. avit. carm. app. 12.1> Quisquis lucifero sortitur munere saeclum,
<alc. avit. carm. app. 12.2> Occasu potius proditur ille suo.
<alc. avit. carm. app. 12.3> Cunctaque mundano currentia tempore gesta,
<alc. avit. carm. app. 12.4> Vel bona uel probra, omnia morte cadunt.
<alc. avit. carm. app. 12.5> Phoebus nempe nitens merito producitur ortu,
<alc. avit. carm. app. 12.6> Si pronus claro clauserit orbe diem.
<alc. avit. carm. app. 12.7> Consulibus atauis pollens hic SILVIA corpus
<alc. avit. carm. app. 12.8> Terrenum liquit caelica regna petens.
<alc. avit. carm. app. 12.9> Insignis gemino uitae quae sidere fulsit
<alc. avit. carm. app. 12.10> Culminibus saeclo, religione deo.
<alc. avit. carm. app. 12.11> Natorum splendore potens, subfulta uigore
<alc. avit. carm. app. 12.12> Gaudebat partu se reparasse patres.
<alc. avit. carm. app. 12.13> Vnde sacerdotii claro dotatus honore
<alc. avit. carm. app. 12.14> Et celsum meruit cernere patricium.
<alc. avit. carm. app. 12.15> Ter quinum rapida uergebant tempora lustrum
<alc. avit. carm. app. 12.16> Et super adiectus tertius annus erat.
<alc. avit. carm. app. 12.17> Martius aurati redimitus sidere ueris
<alc. avit. carm. app. 12.18> Nono sole micans praemia tanta tulit.
<alc. avit. carm. app. 12.19> Haec suprema dies, caelesti in limite prima,
<alc. avit. carm. app. 12.20> Quam rapuit saeclo, hanc dedit ipsa polo.
<alc. avit. carm. app. 12.21> Pignora desistant lacrimis planctuque grauari;
<alc. avit. carm. app. 12.22> Non placeat gemere, quod celebrare decet.
<alc. avit. carm. app. 13.1> Suscipe terra tuo corpus de corpore sumptum,
<alc. avit. carm. app. 13.2> Reddere quod ualeas uiuificante deo.
<alc. avit. carm. app. 13.3> Spiritus astra petit, leti nil iura nocebunt,
<alc. avit. carm. app. 13.4> Cui uitae alterius mors magis ipsa uia est.
<alc. avit. carm. app. 13.5> Pontificis summi hoc clauduntur membra sepulchro
<alc. avit. carm. app. 13.6> Qui innumeris semper uiuit ubique bonis.
<alc. avit. carm. app. 13.7> Esuriem dapibus superauit, frigora ueste,
<alc. avit. carm. app. 13.8> Atque animas monitis texit ab hoste sacris.
<alc. avit. carm. app. 13.9> Implebatque actu, quidquid sermone docebat,
<alc. avit. carm. app. 13.10> Esset ut exemplum mystica uerba loquens.
<alc. avit. carm. app. 13.11> Ad Christum Anglos conuertit pietate magistri
<alc. avit. carm. app. 13.12> Acquirens fidei agmina gente noua.
<alc. avit. carm. app. 13.13> Hic labor, hoc studium, haec tibi cura, hoc pastor agebas,
<alc. avit. carm. app. 13.14> Vt domino offerres plurima lucra gregis.
<alc. avit. carm. app. 13.15> Hisque dei consul factus laetare triumphis;
<alc. avit. carm. app. 13.16> Nam mercedem operum iam sine fine tenes.
<alc. avit. carm. app. 14.1> Christicolas inter populos animasque sacratas,
<alc. avit. carm. app. 14.2> Quis patet angusti peruia porta poli,
<alc. avit. carm. app. 14.3> IVLIVS unigenae diui uenerator AVITVS
<alc. avit. carm. app. 14.4> Siderea fruitur lege pari domibus;
<alc. avit. carm. app. 14.5> Corporeamque solo faecem tabemque relinquens
<alc. avit. carm. app. 14.6> Purpureum domini purus adit solium.
<alc. avit. carm. app. 14.7> Accipe sublimem, gratantum turba piorum,
<alc. avit. carm. app. 14.8> Consortemque tene, casta corona, uirum.
<alc. avit. carm. app. 14.9> Illi perfidiae perpes metus ac fuga fraudis,
<alc. avit. carm. app. 14.10> Fucis et maculis mens inimica fuit.
<alc. avit. carm. app. 14.11> Seruator recti semperque probator honesti
<alc. avit. carm. app. 14.12> Fecunda largi fruge boni uiguit.
<alc. avit. carm. app. 14.13> His laudum titulis ingentes addidit auctus
<alc. avit. carm. app. 14.14> Consilium felix diues et eloquium.
<alc. avit. carm. app. 15.1> Conditur hic regum genetrix et regia coniunx,
<alc. avit. carm. app. 15.2> Praecellens lumen patriae, lux orbis et aulae,
<alc. avit. carm. app. 15.3> AVSTREGILDE potens regis decus(==DECU-S), gloria mundi,
<alc. avit. carm. app. 15.4> Principis inuicti quae magnum auferre furorem
<alc. avit. carm. app. 15.5> Sueuerat et pulsis absoluere corda periclis.
<alc. avit. carm. app. 15.6> In qua magnorum praecessit culmen honorum
<alc. avit. carm. app. 15.7> Omnipotentis amor, cuius dum sedula iussis
<alc. avit. carm. app. 15.8> Paret et aeterni sequitur praecepta magistri,
<alc. avit. carm. app. 15.9> Ad caelos praemisit opes dextrisque rogantum
<alc. avit. carm. app. 15.10> Terrenum statuit transferre ad sidera regnum.
<alc. avit. carm. app. 15.11> Sed tantis prouecta bonis sunt tempora uitae
<alc. avit. carm. app. 15.12> In spatio breuiata suo, cui pulchrior aetas
<alc. avit. carm. app. 15.13> Ter denos tribuens geminos superaddidit annos,
<alc. avit. carm. app. 15.14> Magna sed angusto deducens saecula cursu.
<alc. avit. carm. app. 16.1> Olim quae propriis laetata es, Gallia, regnis
<alc. avit. carm. app. 16.2> Inque nouos luctus gaudia prisca rapis,
<alc. avit. carm. app. 16.3> Conueniunt lamenta tibi, est et causa doloris,
<alc. avit. carm. app. 16.4> Gloria qui potuit nominis esse tui.
<alc. avit. carm. app. 16.5> CHLODOMERIS enim excellens regia proles
<alc. avit. carm. app. 16.6> Migrauit regnum raptus ad aetherium.
<alc. avit. carm. app. 16.7> Qui teneris annis, animis dum uincitur aetas,
<alc. avit. carm. app. 16.8> Tempora praecurrens coeperat esse puer.
<alc. avit. carm. app. 16.9> Cuius praecipuis crescens infantia rebus
<alc. avit. carm. app. 16.10> Ipsaque iam uerbis murmura mixta dabat
<alc. avit. carm. app. 16.11> Verbaque maiorem necdum monstrantia sensum
<alc. avit. carm. app. 16.12> Certabat magnis paruulus ingeniis.
<alc. avit. carm. app. 16.13> Lactea mellifluis reserabat pectora dictis
<alc. avit. carm. app. 16.14> Erumpens tenero cordis ab ore uigor.
<alc. avit. carm. app. 16.15> Hunc rapuit mox saeua dies, cum quarta tumescens
<alc. avit. carm. app. 16.16> Densaret gelidas horrida bruma niues.
<alc. avit. carm. app. 17.1> Iungitur hic tumulo fratris germanus et almo
<alc. avit. carm. app. 17.2> Dulcia consocians tradidit ossa loco,
<alc. avit. carm. app. 17.3> Vt caelo reddens animam, sic membra sepulchro,
<alc. avit. carm. app. 17.4> CHLOTHARIVS magni nomine dictus aui.
<alc. avit. carm. app. 17.5> Abstulit hunc decimus mundanis cursibus annus
<alc. avit. carm. app. 17.6> Festinus celsis addere lucra polis.
<alc. avit. carm. app. 17.7> Francica sic patrium senserunt regna dolorem,
<alc. avit. carm. app. 17.8> Qui quoque cum populis perculit et proceres.
<alc. avit. carm. app. 17.9> Concussit et sceptra simul patrisque tribunal.
<alc. avit. carm. app. 17.10> Quamuis immotus principis esset honor.
<alc. avit. carm. app. 17.11> Heu! nullae uires poterunt, non ulla potestas,
<alc. avit. carm. app. 17.12> Vitare morsum, mors inimica, tuum.
<alc. avit. carm. app. 17.13> Nunc quia regis amor nescit deponere luctus,
<alc. avit. carm. app. 17.14> Vincit et inuictum sors miseranda uirum.
<alc. avit. carm. app. 18.1> Nobilis et magno uirtutum culmine celsE
<alc. avit. carm. app. 18.2> Ingens consiliis et dextro belliger actV
<alc. avit. carm. app. 18.3> Care mihi genitor et uita carior ipsA
<alc. avit. carm. app. 18.4> Hoc nati pietas offert post funera carmeN
<alc. avit. carm. app. 18.5> Offerre incolumi quod mors infanda uetauiT
<alc. avit. carm. app. 18.6> Lux tibi summa dei nec non et gratia ChristI
<alc. avit. carm. app. 18.7> Adsit perpetuo nec desit temporis usV
<alc. avit. carm. app. 18.8> Omnipotensque tuis non reddat debita culpiS
<alc. avit. carm. app. 19.1> Catholica, sollers, cauta, moderata, uenusta,
<alc. avit. carm. app. 19.2> Prompta peregrinis, parca, modesta sibi,
<alc. avit. carm. app. 19.3> Moribus ornata, uultu speciosa decoro,
<alc. avit. carm. app. 19.4> Libera colloquio, casta, benigna, decens,
<alc. avit. carm. app. 19.5> Morigera coniunx fido sociata iugali,
<alc. avit. carm. app. 19.6> Enutriens subolem seueritate pia:
<alc. avit. carm. app. 19.7> Moribus his uiuens decessit tempore fixo,
<alc. avit. carm. app. 19.8> Vndecimam ducens uidit Olympiadem.
<alc. avit. carm. app. 21.1> Coniugii dulcis hoc est commune sepulchrum,
<alc. avit. carm. app. 21.2> Quod nec post fatum liquit amicus amor.
<alc. avit. carm. app. 21.3> Quos pietate pares etiam post funera iunctos
<alc. avit. carm. app. 21.4> Vnus et affectus et locus unus habet.
<alc. avit. carm. app. 21.5> DINAMIVS hic nam, pariter EVCHERIA coniunx
<alc. avit. carm. app. 21.6> Martyris Hippolyti limina sancta tenent.
<alc. avit. carm. app. 21.7> Stemmate sublimes quamquam, sed moribus ortum
<alc. avit. carm. app. 21.8> Vicerunt probi nobilitate sua.
<alc. avit. carm. app. 21.9> Hos pietas, hos prisca fides, hos gloria perpes,
<alc. avit. carm. app. 21.10> Pacifer hos sensus fecit ubique bonos.
<alc. avit. carm. app. 21.11> Hos iunxit sic castus amor, ut mente sub una
<alc. avit. carm. app. 21.12> Alter in alterius corde maneret homo.
<alc. avit. carm. app. 21.13> Lustra decem felix tulerat post terga maritus,
<alc. avit. carm. app. 21.14> Cum dedit hanc sedem morte suprema dies.
<alc. avit. carm. app. 21.15> Cuius iam geminis priuata lumine lustris
<alc. avit. carm. app. 21.16> Vixisti, coniunx, uita abeunte minus.
<alc. avit. carm. app. 21.17> Non lugete pios placide post facta parentes,
<alc. avit. carm. app. 21.18> Vita breuis quorum praemia longa dedit.
<alc. avit. carm. app. 21.19> Patricium te culmen habet, tu rector in orbe es,
<alc. avit. carm. app. 21.20> Sit tibi perpetuo tempore laeta dies.
<alc. avit. carm. app. 21.21> DINAMIVS parua lacrimans haec carmina fudi,
<alc. avit. carm. app. 21.22> Nomen aui referens patre iubente, nepos.
