<gildas orat. 1.1> Deus, caeli, angelorum creator et hominum,
<gildas orat. 1.2> Terrae, maris, lunae, solis, astrorum ac fluminum,
<gildas orat. 1.3> Cuncta creans, cuncta regens, nos, precamur, dirige.
<gildas orat. 1.4> Qui dedisti Iacob iusto commoda itinera,
<gildas orat. 1.5> Iter nostrum fac benignum, iucundum ac prosperum.
<gildas orat. 1.6> Seruos tuos contra anguem defende nequissimum.
<gildas orat. 1.7> Montes, colles, uada, ualles transeamus fluminum,
<gildas orat. 1.8> Malignorum non curemus impetum dirissimum,
<gildas orat. 1.9> Defensorem habeamus Dominum fortissimum.
<gildas orat. 1.10> Nos itaque properantes Christi regat pietas,
<gildas orat. 1.11> Nostra simul cuncta Deus illesa restituat,
<gildas orat. 1.12> Qui Tobiae ducem dedit Raphahelem archangelum.
<gildas orat. 1.13> Itere acto repetito oportuno tempore
<gildas orat. 1.14> Mereamur adipisci Domini custodiam,
<gildas orat. 1.15> Vt gauisi cum salute redeamus patriam.
<gildas orat. 1.16> Itere acto Deo patri referamus gratias,
<gildas orat. 1.17> Glorioso summi nato sanctoque spiritui
<gildas orat. 1.18> Nobis danti uiae cursum felicem in saecula.
