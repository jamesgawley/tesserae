<ps. probus caelest. 1.1> Accipe nostra tuis audacius edita iussis, 
<ps. probus caelest. 1.2> Caelestine potens, et mentibus insere dicta. 
<ps. probus caelest. 1.3> Quo cumulante mihi semper fortuna fauorem 
<ps. probus caelest. 1.4> Haud inuita dedit sese, comitante benigno 
<ps. probus caelest. 1.5> Quem superi uoluere(==VOLUERE) uirum mihi condere famam. 
<ps. probus caelest. 1.6> Ausus enim incipio, quoniam tua iussa fatigant, 
<ps. probus caelest. 1.7> Tempora uel numeros uerborum et commata uerbis, 
<ps. probus caelest. 1.8> Vt possum, monstrare meis; licet alta subire 
<ps. probus caelest. 1.9> Mens humilis uetet et res metrica fortius artet: 
<ps. probus caelest. 1.10> Aptius esse tamen conantes iussa fatemur 
<ps. probus caelest. 1.11> Alta subire nimis, quam uoce animoque silere. 
