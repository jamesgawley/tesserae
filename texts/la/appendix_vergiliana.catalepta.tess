<verg. app. catal. 1.1> De qua saepe tibi, uenit; sed, Tucca, uidere
<verg. app. catal. 1.2> Non licet: occulitur limine clausa uiri.
<verg. app. catal. 1.3> De qua saepe tibi, non uenit adhuc mihi: namque
<verg. app. catal. 1.4> Si occulitur, longe est tangere quod nequeas.
<verg. app. catal. 1.5_5> Venerit: audiui sed iam mihi nuntius iste
<verg. app. catal. 1.6> Quid prodest? illi dicite, cui rediit.
<verg. app. catal. 2.1> Corinthiorum amator iste uerborum,
<verg. app. catal. 2.2> Iste iste rhetor, namque quatenus totus
<verg. app. catal. 2.3> Thucydides, tyrannus Atticae febris,
<verg. app. catal. 2.4>'Tau' Gallicum, 'min' et 'sphin' ut male illisit
<verg. app. catal. 2.5_5> Ita omnia ista... uerba miscuit fratri.
<verg. app. catal. 3.1> Aspice quem ualido subnixum gloria regno
<verg. app. catal. 3.2> Altius et caeli sedibus extulerat:
<verg. app. catal. 3.3> Terrarum hic bello magnum concusserat orbem,
<verg. app. catal. 3.4> Hic reges Asiae fregerat, hic populos;
<verg. app. catal. 3.5_5> Hic graue seruitium tibi iam, tibi, Roma, ferebat
<verg. app. catal. 3.6>(Cetera namque uiri cuspide conciderant),
<verg. app. catal. 3.7> Cum subito in medio rerum certamine praeceps
<verg. app. catal. 3.8> Corruit et patria pulsus in exilium.
<verg. app. catal. 3.9> Tale deae numen, tali mortalia nutu
<verg. app. catal. 3.10_10> Fallax momento temporis hora dedit.
<verg. app. catal. 4.1> Quocumque ire ferunt uariae nos tempora uitae,
<verg. app. catal. 4.2> Tangere quas terras quosque uidere homines,
<verg. app. catal. 4.3> Dispeream, si te fuerit mihi carior alter:
<verg. app. catal. 4.4> Alter enim qui te dulcior esse potest?
<verg. app. catal. 4.5_5> Cui iuueni ante alios diui diuumque sorores
<verg. app. catal. 4.6> Cuncta neque indigno, Musa, dedere bona,
<verg. app. catal. 4.7> Cuncta quibus gaudet Phoebi chorus ipseque Phoebus?
<verg. app. catal. 4.8> Doctior o quis te, Musa, fuisse potest?
<verg. app. catal. 4.9> O quis te in terris loquitur iucundior uno?
<verg. app. catal. 4.10_10> Clio nam certe candida non loquitur.
<verg. app. catal. 4.11> Quare illud satis est, si te permittis amari:
<verg. app. catal. 4.12> Nam contra ut sit amor mutuus, unde mihi?
<verg. app. catal. 5.1> Ite hinc, inanes, ite, rhetorum ampullae,
<verg. app. catal. 5.2> Inflata rhoezo non Achaico uerba;
<verg. app. catal. 5.3> Et uos, Selique Tarquitique Varroque,
<verg. app. catal. 5.4> Scholasticorum natio madens pingui,
<verg. app. catal. 5.5_5> Ite hinc, inane cymbalon iuuentutis,
<verg. app. catal. 5.6> Tuque, o mearum cura, Sexte, curarum,
<verg. app. catal. 5.7> Vale, Sabine; iam ualete, formosi.
<verg. app. catal. 5.8> Nos ad beatos uela mittimus portus,
<verg. app. catal. 5.9> Magni petentes docta dicta Sironis
<verg. app. catal. 5.10_10> Vitamque ab omni uindicabimus cura.
<verg. app. catal. 5.11> Ite hinc, Camenae, uos quoque ite iam sane,
<verg. app. catal. 5.12> Dulces Camenae (nam fatebimur uerum,
<verg. app. catal. 5.13> Dulces fuistis); et tamen meas chartas
<verg. app. catal. 5.14> Reuisitote, sed pudenter et raro.
<verg. app. catal. 6.1> Socer, beate nec tibi nec alteri,
<verg. app. catal. 6.2> Generque Noctuine, putidum caput,
<verg. app. catal. 6.3> Tuoque nunc puella talis et tuo
<verg. app. catal. 6.4> Stupore pressa rus abibit. ei mihi!
<verg. app. catal. 6.5_5> Vt ille uersus usquequaque pertinet:
<verg. app. catal. 6.6>"Gener socerque, perdidistis omnia."
<verg. app. catal. 7.1> Si licet, hoc sine fraude, Vari dulcissime, dicam:
<verg. app. catal. 7.2>'Dispeream, nisi me perdidit iste pothus'.
<verg. app. catal. 7.3> Sin autem praecepta uetant me dicere, sane
<verg. app. catal. 7.4> Non dicam, sed: 'me perdidit iste puer'.
<verg. app. catal. 8.1> Villula, quae Sironis eras, et pauper agelle,
<verg. app. catal. 8.2> Verum illi domino tu quoque diuitiae,
<verg. app. catal. 8.3> Me tibi et hos una mecum, quos semper amaui,
<verg. app. catal. 8.4> Si quid de patria tristius audiero,
<verg. app. catal. 8.5_5> Commendo, in primisque patrem: tu nunc eris illi
<verg. app. catal. 8.6> Mantua quod fuerat quodque Cremona prius.
<verg. app. catal. 9.1> Pauca mihi, niueo sed non incognita Phoebo,
<verg. app. catal. 9.2> Pauca mihi doctae dicite Pegasides.
<verg. app. catal. 9.3> Victor adest, magni magnum decus ecce triumphi,
<verg. app. catal. 9.4> Victor, qua terrae quaque patent maria,
<verg. app. catal. 9.5_5> Horrida barbaricae portans insignia pugnae,
<verg. app. catal. 9.6> Magnus ut Oenides utque superbus Eryx,
<verg. app. catal. 9.7> Nec minus idcirco uestros expromere cantus
<verg. app. catal. 9.8> Maximus et sanctos dignus inire choros.
<verg. app. catal. 9.9> Hoc itaque insuetis iactor magis, optime, curis,
<verg. app. catal. 9.10_10> Quid de te possim scribere quidue tibi:
<verg. app. catal. 9.11> Namque (fatebor enim) quae maxima deterrendi
<verg. app. catal. 9.12> Debuit, hortandi maxima causa fuit.
<verg. app. catal. 9.13> Pauca tua in nostras uenerunt carmina chartas,
<verg. app. catal. 9.14> Carmina cum lingua, tum sale Cecropio,
<verg. app. catal. 9.15_15> Carmina, quae Phrygium, saeclis accepta futuris,
<verg. app. catal. 9.16> Carmina, quae Pylium uincere digna senem.
<verg. app. catal. 9.17> Molliter hic uiridi patulae sub tegmine quercus
<verg. app. catal. 9.18> Moeris pastores et Meliboeus erant,
<verg. app. catal. 9.19> Dulcia iactantes alterno carmina uersu,
<verg. app. catal. 9.20_20> Qualia Trinacriae doctus amat iuuenis.
<verg. app. catal. 9.21> Certatim ornabant omnes heroida diui,
<verg. app. catal. 9.22> Certatim diuae munere quoque(==QVO+QVE) suo.
<verg. app. catal. 9.23> Felicem ante alias o te scriptore puellam!
<verg. app. catal. 9.24> Altera non fama dixerit esse prior:
<verg. app. catal. 9.25_25> Non illa, Hesperidum ni munere capta fuisset,
<verg. app. catal. 9.26> Quae uolucrem cursu uicerat Hippomenen;
<verg. app. catal. 9.27> Candida cycneo non edita Tyndaris ouo;
<verg. app. catal. 9.28> Non supero fulgens Cassiopea polo;
<verg. app. catal. 9.29> Non defensa diu *multum* certamine equorum,
<verg. app. catal. 9.30_30> Optabant grauidae quod sibi quaeque manus,
<verg. app. catal. 9.31> Saepe animam generi pro qua pater impius hausit,
<verg. app. catal. 9.32> Saepe rubro *similis* sanguine fluxit humus;
<verg. app. catal. 9.33> Regia non Semele, non Inachis Acrisione,
<verg. app. catal. 9.34> Immiti expertae fulmine et imbre Iouem;
<verg. app. catal. 9.35_35> Non cuius(==CU.I.US) ob raptum pulsi liquere penates
<verg. app. catal. 9.36> Tarquinii patrios, filius atque pater,
<verg. app. catal. 9.37> Illo quo primum dominatus Roma superbos
<verg. app. catal. 9.38> Mutauit placidis tempore consulibus,
<verg. app. catal. 9.39> Multa, neque immeritis, donauit praemia alumnis,
<verg. app. catal. 9.40_40> Praemia Messalis maxima Publicolis.
<verg. app. catal. 9.41> Nam quid ego immensi memorem studia ista laboris,
<verg. app. catal. 9.42> Horrida quid durae tempora militiae?
<verg. app. catal. 9.43> Castra foro *castra* urbi praeponere castra,
<verg. app. catal. 9.44> Tam procul hoc gnato, tam procul hac patria;
<verg. app. catal. 9.45_45> Immoderata pati iam frigora iamque calores,
<verg. app. catal. 9.46> Sternere uel dura posse super silice;
<verg. app. catal. 9.47> Saepe trucem aduerso perlabi sidere pontum,
<verg. app. catal. 9.48> Saepe mare audendo uincere, saepe hiemem;
<verg. app. catal. 9.49> Saepe etiam densos immittere corpus in hostes,
<verg. app. catal. 9.50_50> Communem belli non meminisse deum;
<verg. app. catal. 9.51> Nunc celeris Afros, periurae milia gentis,
<verg. app. catal. 9.52> Aurea nunc rapidi flumina adire Tagi;
<verg. app. catal. 9.53> Nunc aliam ex alia bellando quaerere gentem,
<verg. app. catal. 9.54> Vincere et Oceani finibus ulterius.
<verg. app. catal. 9.55_55> Non nostrum est tantas, non, inquam, attingere laudes;
<verg. app. catal. 9.56> Quin ausim hoc etiam dicere, uix hominum est.
<verg. app. catal. 9.57> Ipsa haec, ipsa ferent rerum monumenta per orbem,
<verg. app. catal. 9.58> Ipsa sibi egregium facta decus parient;
<verg. app. catal. 9.59> Nos ea, quae tecum finxerunt carmina diui,
<verg. app. catal. 9.60_60> Cynthius et Musae, Bacchus et Aglaie.
<verg. app. catal. 9.61> Si laudem aspirare humilis, si adire Cyrenas,
<verg. app. catal. 9.62> Si patrio Graios carmine adire sales
<verg. app. catal. 9.63> Possumus, optatis plus iam procedimus ipsis.
<verg. app. catal. 9.64> Hoc satis est: pingui nil mihi cum populo.
<verg. app. catal. 10.1> Sabinus ille, quem uidetis, hospites,
<verg. app. catal. 10.2> Ait fuisse mulio celerrimus,
<verg. app. catal. 10.3> Neque ullius uolantis impetum cisi
<verg. app. catal. 10.4> Nequisse praeterire, siue Mantuam
<verg. app. catal. 10.5_5> Opus foret uolare siue Brixiam.
<verg. app. catal. 10.6> Et hoc negat Tryphonis aemuli domum
<verg. app. catal. 10.7> Negare nobilem insulamue Caeruli,
<verg. app. catal. 10.8> Vbi iste post Sabinus, ante Quintio,
<verg. app. catal. 10.9> Bidente dicit attodisse forcipe
<verg. app. catal. 10.10_10> Comata colla, ne Cytorio iugo
<verg. app. catal. 10.11> Premente dura uulnus ederet iuba.
<verg. app. catal. 10.12> Cremona frigida et lutosa Gallia,
<verg. app. catal. 10.13> Tibi haec fuisse et esse cognitissima
<verg. app. catal. 10.14> Ait Sabinus: ultima ex origine
<verg. app. catal. 10.15_15> Tua stetisse dicit in uoragine,
<verg. app. catal. 10.16> Tua in palude deposisse sarcinas
<verg. app. catal. 10.17> Et inde tot per orbitosa milia
<verg. app. catal. 10.18> Iugum tulisse, laeua siue dextera
<verg. app. catal. 10.19> Strigare mula siue utrumque coeperat.
<verg. app. catal. 10.20_20> Neque ulla uota semitalibus deis
<verg. app. catal. 10.21> Sibi esse facta praeter hoc nouissimum,
<verg. app. catal. 10.22> Paterna lora proximumque pectinem.
<verg. app. catal. 10.23> Sed haec prius fuere: nunc eburnea
<verg. app. catal. 10.24> Sedetque sede seque dedicat tibi,
<verg. app. catal. 10.25_25> Gemelle Castor et gemelle Castoris.
<verg. app. catal. 11.1> Quis deus, Octaui, te nobis abstulit? an quae
<verg. app. catal. 11.2> Dicunt, a, nimio pocula dura mero?
<verg. app. catal. 11.3>'Vobiscum, si est culpa, bibi: sua quemque sequuntur
<verg. app. catal. 11.4> Fata: quid immeriti crimen habent cyathi?'.
<verg. app. catal. 11.5_5> Scripta quidem tua nos multum mirabimur et te
<verg. app. catal. 11.6> Raptum et Romanam flebimus historiam.
<verg. app. catal. 11.7> Sed tu nullus eris. peruersi dicite manes,
<verg. app. catal. 11.8> Hunc superesse patri quae fuit inuidia?
<verg. app. catal. 12.1> Superbe Noctuine, putidum caput,
<verg. app. catal. 12.2> Datur tibi puella quam petis, datur;
<verg. app. catal. 12.3> Datur, superbe Noctuine, quam petis.
<verg. app. catal. 12.4> Sed, o superbe Noctuine, non uides
<verg. app. catal. 12.5_5> Duas habere filias Atilium,
<verg. app. catal. 12.6><Duas>, et hanc et alteram, tibi dari.
<verg. app. catal. 12.7> Adeste nunc, adeste: ducit, ut decet,
<verg. app. catal. 12.8> Superbus ecce Noctuinus hirneam.
<verg. app. catal. 12.9> Thalassio, Thalassio, <Thalassio>.
<verg. app. catal. 13.1> Iacere me, quod alta non possim, putas,
<verg. app. catal. 13.2> Vt ante, uectari freta,
<verg. app. catal. 13.3> Nec ferre durum frigus aut aestum pati,
<verg. app. catal. 13.4> Neque arma uictoris sequi?
<verg. app. catal. 13.5_5> Valent, ualent mihi ira et antiquus furor
<verg. app. catal. 13.6> Et lingua qua *assim* tibi,
<verg. app. catal. 13.7> Seu prostitutae turpe contubernium
<verg. app. catal. 13.8> Sororis (o quid me incitas,
<verg. app. catal. 13.9> Quid, impudice et improbande Caesari?),
<verg. app. catal. 13.10_10> Seu furta dicantur tua,
<verg. app. catal. 13.11> Et helluato sera patrimonio
<verg. app. catal. 13.12> In fratre parsimonia,
<verg. app. catal. 13.13> Vel acta puero cum uiris conuiuia,
<verg. app. catal. 13.14> Vdaeque per somnum nates,
<verg. app. catal. 13.15_15> Et inscio repente clamatum insuper
<verg. app. catal. 13.16>"Thalassio Thalassio".
<verg. app. catal. 13.17> Quid palluisti, femina? an ioci dolent?
<verg. app. catal. 13.18> An facta cognoscis tua?
<verg. app. catal. 13.19> Non me uocabis pulchra per Cotytia
<verg. app. catal. 13.20_20> Ad feriatos fascinos.
<verg. app. catal. 13.21> Nec deinde te mouere lumbos in *ratulam
<verg. app. catal. 13.22> Prensis uidebo altaribus,
<verg. app. catal. 13.23> Flauumque propter Thybrim olentis nauticum
<verg. app. catal. 13.24> Vocare, ubi adpulsae rates
<verg. app. catal. 13.25_25> Stant in uadis caeno retentae sordido
<verg. app. catal. 13.26> Macraque luctantes aqua;
<verg. app. catal. 13.27> Neque in culinam et uncta compitalia
<verg. app. catal. 13.28> Dapesque duces sordidas,
<verg. app. catal. 13.29> Quibus repletus ut saliuosis *aquis
<verg. app. catal. 13.30_30> Obesam ad uxorem redis
<verg. app. catal. 13.31> Et aestuantes *docte* soluis pantices,
<verg. app. catal. 13.32>*Osiculisque* lambis sauiis.
<verg. app. catal. 13.33> Nunc laede, nunc lacesse, si quidquam uales.
<verg. app. catal. 13.34> Et nomen adscribo tuum:
<verg. app. catal. 13.35_35> Cinaede Lucci, iam te liquerunt opes,
<verg. app. catal. 13.36> Fameque genuini crepant.
<verg. app. catal. 13.37> Videbo habentem praeter ignauos nihil
<verg. app. catal. 13.38> Fratres et iratum Iouem
<verg. app. catal. 13.39> Scissumque uentrem et hirneosi patrui
<verg. app. catal. 13.40_40> Pedes inedia turgidos.
<verg. app. catal. 14.1> Si mihi susceptum fuerit decurrere munus,
<verg. app. catal. 14.2> O Paphon, o sedes quae colis Idalias,
<verg. app. catal. 14.3> Troius Aeneas Romana per oppida digno
<verg. app. catal. 14.4> Iam tandem ut tecum carmine uectus eat,
<verg. app. catal. 14.5_5> Non ego ture modo aut picta tua templa tabella
<verg. app. catal. 14.6> Ornabo et puris serta feram manibus:
<verg. app. catal. 14.7> Corniger hos aries humilis et maxima taurus
<verg. app. catal. 14.8> Victima sacratos sparget honore focos,
<verg. app. catal. 14.9> Marmoreusque tibi aut mille coloribus ales
<verg. app. catal. 14.10_10> In morem picta stabit Amor pharetra.
<verg. app. catal. 14.11> Adsis, o Cytherea: tuus te Caesar Olympo
<verg. app. catal. 14.12> Et Surrentini litoris ara uocat.
<verg. app. catal. 15.1> Vate Syracosio qui dulcior Hesiodoque
<verg. app. catal. 15.2> Maior, Homereo non minor ore fuit,
<verg. app. catal. 15.3> Illius haec quoque sunt diuini elementa poetae
<verg. app. catal. 15.4> Et rudis in uario carmine Calliope.
<verg. app. catal. 16.1>*Callide mage sub hec celi est iniuria s(a)ecli*
<verg. app. catal. 16.2> Antiquis, hospes, non minor ingeniis,
<verg. app. catal. 16.3> Et quo Roma uiro doctis certaret Athenis:
<verg. app. catal. 16.4> Ferrea sed nulli uincere fata datur.
