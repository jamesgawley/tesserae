<acc. praetext. 1.1> Nil neque pericli neque tumulti est, quod sciam.
<acc. praetext. 1.2> Clamore et gemitu templum resonit caelitum.
<acc. praetext. 1.3> Vim Gallicam obduc contra in aciem exercitum:
<acc. praetext. 1.4> Lue patrium hostili fusum sanguen sanguine.
<acc. praetext. 1.5> Te sancte uenerans precibus, inuicte, inuoco,
<acc. praetext. 1.6> Portenta ut populo patriae uerruncent bene.
<acc. praetext. 1.7> Et nunc quae deorum segnitas? ardet focus.
<acc. praetext. 1.8> Quod periti sumus in uita atque usu callemus magis.
<acc. praetext. 1.9> Fateor: sed saepe ignauauit fortem in spe expectatio.
<acc. praetext. 1.10> Caleti uoce canora
<acc. praetext. 1.11> Fremitu peragrant minitabiliter.
<acc. praetext. 1.12> Dice, summa ubi perduellum est? quosum aut quibus a partibus
<acc. praetext. 1.13> Gliscunt?
<acc. praetext. 1.14> Quibus rem summam et patriam nostram quondam adauctauit pater.
<acc. praetext. 1.15> Patrio exemplo et me dicabo atque animam deuoro hostibus.
<acc. praetext. 1.16> Castra haec uestra sunt: optume essis meritus a nobis ..
<acc. praetext. 1.17> Quoniam quieti corpus nocturno impetu
<acc. praetext. 1.18> Dedi sopore placans artus languidos:
<acc. praetext. 1.19> Visum est in somnis pastorem ad me adpellere
<acc. praetext. 1.20> Pecus lanigerum eximia pulchritudine,
<acc. praetext. 1.21> Duos consanguineos arietes inde eligi
<acc. praetext. 1.22> Praeclarioremque alterum immolare me.
<acc. praetext. 1.23> Deinde eius germanum cornibus conitier,
<acc. praetext. 1.24> In me arietare, eoque ictu me ad casum dari:
<acc. praetext. 1.25> Exin prostratum terra, grauiter saucium,
<acc. praetext. 1.26> Resupinum in caelo contueri maximum
<acc. praetext. 1.27> Mirificum facinus: dextrorsum orbem flammeum
<acc. praetext. 1.28> Radiatum solis linquier cursu nouo.
<acc. praetext. 1.29> Rex, quae in uita usurpant homines, cogitant curant uident,
<acc. praetext. 1.30> Quaeque agunt uigilantes agitantque, ea si cui in somno accidunt,
<acc. praetext. 1.31> Minus mirum est, sed di rem tantam haut temere inprouiso offerunt.
<acc. praetext. 1.32> Proin uide, ne quem tu esse hebetem deputes aeque ac pecus,
<acc. praetext. 1.33> Is sapientia munitum pectus egregie gerat
<acc. praetext. 1.34> Teque regno expellat: nam id quod de sole ostentum est tibi,
<acc. praetext. 1.35> Populo commutationem rerum portendit fore
<acc. praetext. 1.36> Perpropinquam. haec bene uerruncent populo! nam quod dexterum
<acc. praetext. 1.37> Cepit cursum ab laeua signum praepotens, pulcherume
<acc. praetext. 1.38> Auguratum est rem Romanam publicam summam fore.
<acc. praetext. 1.39> qui recte consulat, consul cluat.
<acc. praetext. 1.40> Tullius, qui libertatem ciuibus stabiliuerat
<acc. praetext. 1.41> Nocte intempesta nostram deuenit domum.
