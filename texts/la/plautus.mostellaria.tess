<plavt. most. 1.1> Exi e culina sis foras, mastigia, 
<plavt. most. 1.2> Qui mi inter patinas exhibes argutias. 
<plavt. most. 1.3> Egredere, erilis permities, ex aedibus. 
<plavt. most. 1.4> Ego pol te ruri, si uiuam, ulciscar probe. 
<plavt. most. 1.5><Exi,> exi, inquam, nidoricupi, nam quid lates? 
<plavt. most. 1.6> Quid tibi, malum, hic ante aedis clamitatiost? 
<plavt. most. 1.7> An ruri censes te esse? Apscede ab aedibus. 
<plavt. most. 1.8> Abi rus, abi dierecte, apscede ab ianua. 
<plavt. most. 1.10_10> Em, hoccine uolebas? Perii! Qur me uerberas?
<plavt. most. 1.11> Quia uiuis. Patiar. Sine modo adueniat senex 
<plavt. most. 1.12> Sine modo uenire saluom quem apsentem comes. 
<plavt. most. 1.13> Nec ueri simile loquere nec uerum, frutex, 
<plavt. most. 1.14> Comesse quemquam ut quisquam apsentem possiet. 
<plavt. most. 1.15> Tu urbanus uero scurra, deliciae popli, 
<plavt. most. 1.16> Rus mihi tu obiectas? Sane hoc, credo, Tranio, 
<plavt. most. 1.17> Quod te in pistrinum scis actutum tradier. 
<plavt. most. 1.18> Cis hercle paucas tempestates, Tranio, 
<plavt. most. 1.19> Augebis ruri numerum, genu~ ferratile. 
<plavt. most. 1.20> Nunc, dum tibi lubet licetque, pota, perde rem, 
<plavt. most. 1.21> Corrumpe * erilem adulescentem optumum; 
<plavt. most. 1.22> Dies noctesque bibite, pergraecaminei, 
<plavt. most. 1.23> Amicas emite, liberate: pascite 
<plavt. most. 1.24> Parasitos: opsonate pollucibiliter. 
<plavt. most. 1.25> Haecine mandauit tibi, quom peregre hinc it, senex? 
<plavt. most. 1.26> Hocine modo hic rem curatam offendet suam? 
<plavt. most. 1.27> Hoccine boni esse officium serui existumas 
<plavt. most. 1.28> Vt eri sui corrumpat et rem et filium? 
<plavt. most. 1.29> Nam ego illum corruptum duco quom his factis studet; 
<plavt. most. 1.30> Quo nemo adaeque iuuentute ex omni Attica 
<plavt. most. 1.31> Antehac est habitus parcus nec magi~ continens, 
<plavt. most. 1.32> Is nunc in aliam partem palmam possidet. 
<plavt. most. 1.33> Virtute id factum tua et magisterio tuo. 
<plavt. most. 1.34> Quid tibi, malum, med aut quid ego agam curatiost? 
<plavt. most. 1.35> An ruri, quaeso, non sunt quos cures boues? 
<plavt. most. 1.36> Lubet potare, amare, scorta ducere. 
<plavt. most. 1.37> Mei tergi facio haec, non tui fiducia. 
<plavt. most. 1.38> Quam confidenter loquitur! at te Iuppiter 
<plavt. most. 1.39> Dique omnes perdant! <fu!> oboluisti alium 
<plavt. most. 1.40> Germana inluuies, rusticus, hircus, hara suis, 
<plavt. most. 1.41> Canem, capram commixtam. Quid uis fieri? 
<plavt. most. 1.42> Non omnes possunt olere unguenta exotica, 
<plavt. most. 1.43> Si tu oles, neque superiores accumbere 
<plavt. most. 1.45_45> Neque tam facetis quam tu uiuis uictibus.
<plavt. most. 1.46> Tu tibi istos habeas turtures, piscis, auis, 
<plavt. most. 1.47> Sine me aliato fungi fortunas meas. 
<plavt. most. 1.48> Tu fortunatu~s, ego miser: patiunda sunt. 
<plavt. most. 1.50_50> Meum bonum me, te tuom maneat malum.
<plavt. most. 1.51> Quasi inuidere mihi hoc uidere, Grumio, 
<plavt. most. 1.52> Quia mihi bene est et tibi male est; dignissumumst: 
<plavt. most. 1.53> Decet med amare et te bubulcitarier, 
<plavt. most. 1.54> Me uictitare pulchre, te miseris modis. 
<plavt. most. 1.55> O carnuficium cribrum, quod credo fore, 
<plavt. most. 1.56> Ita te forabunt patibulatum per uias 
<plavt. most. 1.57> Stimulis, * si huc reueniat senex. 
<plavt. most. 1.58> Qui scis an tibi istuc eueniat priu~ quam mihi? 
<plavt. most. 1.59> Quia numquam merui, tu meruisti et nunc meres. 
<plavt. most. 1.60> Orationis operam compendi face, 
<plavt. most. 1.61> Nisi te mala re magna mactari cupis. 
<plavt. most. 1.62> Eruom daturin estis bubus quod feram? 
<plavt. most. 1.63> Date aes inhonestis: agite, porro pergite 
<plavt. most. 1.64> Quoniam occepistis: bibite, pergraecamini, 
<plavt. most. 1.65> Este, ecfercite uos, saginam caedite. 
<plavt. most. 1.66> Tace atque abi rus. Ego ire in Piraeum uolo, 
<plavt. most. 1.67> In uesperum parare piscatum mihi. 
<plavt. most. 1.68> Eruom tibi aliquis cras faxo ad uillam adferat. 
<plavt. most. 1.69> Quid est quod tu me nunc optuere, furcifer? 
<plavt. most. 1.70> Pol tibi istuc credo nomen actutum fore. 
<plavt. most. 1.71> Dum interea sic sit, istuc "actutum" sino. 
<plavt. most. 1.72> Ita est. Sed unum hoc scito, nimio celerius 
<plavt. most. 1.73> Venire quod obest quam illuc quod cupide petas. 
<plavt. most. 1.74> Molestus ne sis nunciam, i rus, te amoue. 
<plavt. most. 1.75> Ne tu hercle praeterhac mihi non facies moram. - 
<plavt. most. 1.76> Satin abiit neque quod dixi flocci existumat? 
<plavt. most. 1.77> Pro di inmortales, opsecro uostram fidem! 
<plavt. most. 1.78> Facite huc ut redeat noster quam primum senex, 
<plavt. most. 1.79> Triennium qui iam hinc abest, priu~ quam omnia 
<plavt. most. 1.80> Periere, et aedes et ager; qui nisi huc redit, 
<plavt. most. 1.81> Paucorum mensum sunt relictae reliquiae. 
<plavt. most. 1.82> Nunc rus abibo. Nam eccum erilem filium 
<plavt. most. 1.83> Video, corruptum ex adulescente optumo. - 
<plavt. most. 1.84> Recordatu~ multum et diu cogitaui
<plavt. most. 1.85> Argumentaque in pectus multa institui 
<plavt. most. 1.86> Ego, atque in meo corde, si est quod mihi cor, 
<plavt. most. 1.87> Eam rem uolutaui et diu disputaui, 
<plavt. most. 1.88> Hominem quoiiu~ rei, quando natus est 
<plavt. most. 1.89> Similem esse arbitrarer simulacrumque habere 
<plavt. most. 1.90> Id repperi iam exemplum.
<plavt. most. 1.91> Nouarum aedium esse arbitro similem ego hominem
<plavt. most. 1.92> Quando hic natus est. Ei rei argumenta dicam. 
<plavt. most. 1.93> Atque hoc hau uidetur ueri simile uobis, 
<plavt. most. 1.94> At ego id faciam esse ita ut credatis.
<plavt. most. 1.95> Profecto esse ita ut praedico uera uincam.
<plavt. most. 1.96> Atque hoc uosmet ipsi, scio, proinde uti nunc 
<plavt. most. 1.97> Ego esse autumo, quando dicta audietis, 
<plavt. most. 1.98> Haud aliter id dicetis.
<plavt. most. 1.99> Auscultate, argumenta dum dico ad hanc rem:
<plavt. most. 1.100> Simul gnaruris uos uolo esse hanc rem mecum. 
<plavt. most. 1.101> Aedes quom extemplo sunt paratae, expolitae, 
<plavt. most. 1.102> Factae probe examussim,
<plavt. most. 1.103> Laudant fabrum atque aedes probant, sibi quisque inde exemplum expetunt, 
<plavt. most. 1.104> Sibi quisque similis uolt suas, sumptum, operam <parum> parcunt suam. 
<plavt. most. 1.105> Atque ubi illo immigrat nequam homo, indiligens
<plavt. most. 1.106> Cum pigra familia, inmundus, instrenuos, 
<plavt. most. 1.107> Hic iam aedibus uitium additur, bonae quom curantur male;
<plavt. most. 1.108> Atque illud saepe fit: tempestas uenit,
<plavt. most. 1.109> Confringit tegulas imbricesque: ibi 
<plavt. most. 1.110> Dominus indiligens reddere alias neuolt; 
<plavt. most. 1.111> Venit imber, lauit parietes, perpluont, 
<plavt. most. 1.112> Tigna putefacit, perdit operam fabri: 
<plavt. most. 1.113> Nequior factus iam est usus aedium. 
<plavt. most. 1.114> Atque <ea> haud est fabri culpa, sed magna pars 
<plavt. most. 1.115> Morem hunc induxerunt: si quid nummo sarciri potest,
<plavt. most. 1.116> Vsque mantant neque id faciunt donicum
<plavt. most. 1.117> Parietes ruont: aedificantur aedes totae denuo.
<plavt. most. 1.118> Haec argumenta ego aedificiis dixi; nunc etiam uolo
<plavt. most. 1.119> Dicere uti homines aedium esse similis arbitremini. 
<plavt. most. 1.120> Primumdum parentes fabri liberum sunt:
<plavt. most. 1.121> I fundamentum supstruont liberorum; 
<plavt. most. 1.122> Extollunt, parant sedulo in firmitatem, 
<plavt. most. 1.123> Et ut <et> in usum boni et in speciem
<plavt. most. 1.124> Poplo sint sibique, hau materiae reparcunt
<plavt. most. 1.125> Nec sumptus ibi sumptui ducunt esse; 
<plavt. most. 1.126> Expoliunt: docent litteras, iura, leges, 
<plavt. most. 1.127> Sumptu suo et labore
<plavt. most. 1.128> Nituntur ut alii sibi esse illorum similis expetant. 
<plavt. most. 1.129> Ad legionem quom ita * * * adminiclum is danunt 
<plavt. most. 1.130> Tum iam, aliquem cognatum suom. 
<plavt. most. 1.131> Eatenus abeunt a fabris. Vnum ubi emeritum est stipendium, 
<plavt. most. 1.132> Igitur tum specimen cernitur quo eueniat aedificatio. 
<plavt. most. 1.133> Nam ego ad illud frugi usque et probus fui
<plavt. most. 1.134> In fabrorum potestate dum fui. 
<plavt. most. 1.135> Postea quom immigraui ingenium in meum, 
<plavt. most. 1.136> Perdidi operam fabrorum ilico oppido. 
<plavt. most. 1.137> Venit ignauia, ea mi tempestas fuit, 
<plavt. most. 1.138> Mihi aduentu suo grandinem imbrem attulit; 
<plavt. most. 1.139> Haec uerecundiam mi et uirtutis modum 
<plavt. most. 1.140> Deturbauit detexitque a med ilico; 
<plavt. most. 1.141> Postilla optigere eam neglegens fui. 
<plavt. most. 1.142> Continuo pro imbre amor aduenit +in cor meum+,
<plavt. most. 1.143> Is usque in pectus permanauit, permadefecit cor meum. 
<plavt. most. 1.144> Nunc simul res, fides, fama, uirtus, decus
<plavt. most. 1.145> Deseruerunt: ego sum in usu factus nimio nequior.
<plavt. most. 1.146> Atque edepol ita haec tigna umiditate putent: non uideor mihi
<plavt. most. 1.147> Sarcire posse aedis meas quin totae perpetuae ruant, 
<plavt. most. 1.148> Cum fundamento perierint nec quisquam esse auxilio queat. 
<plavt. most. 1.149> Cor dolet quom scio ut nunc sum atque ut fui,
<plavt. most. 1.150> Quo neque industrior de iuuentute erat 
<plavt. most. 1.151>* * * * * arte gymnastica: 
<plavt. most. 1.152> Disco, hastis, pila, cursu, armis, equo 
<plavt. most. 1.153> Victitabam uolup, 
<plavt. most. 1.154> Parsimonia et duritia discipulinae alieis eram,
<plavt. most. 1.155> Optumi quique expetebant a me doctrinam sibi. 
<plavt. most. 1.156> Nunc, postquam nihili sum, id uero meopte ingenio repperi. 
<plavt. most. 1.157> Iam pridem ecastor frigida non laui magi~ lubenter
<plavt. most. 1.158> Nec quom me melius, mea Scapha, rear esse deficatam. 
<plavt. most. 1.159> Euentus rebus omnibus, uelut horno messis magna 
<plavt. most. 1.160> Fuit. Quid ea messis attinet ad meam lauationem? 
<plavt. most. 1.161> Nihilo plus quam lauatio tua ad messim. Venu~ uenusta, 
<plavt. most. 1.162> Haec illa est tempestas mea, mihi quae modestiam omnem 
<plavt. most. 1.163> Detexit, tectus qua fui, quom mihi Amor et Cupido 
<plavt. most. 1.164> In pectus perpluit meum, neque iam umquam optigere possum: 
<plavt. most. 1.165> Madent iam in corde parietes, periere haec oppido aedes. 
<plavt. most. 1.166> Contempla, amabo, mea Scapha satin haec uestis deceat. 
<plavt. most. 1.167> Volo me placere Philolachi, meo ocello, meo patrono. 
<plavt. most. 1.168> Quin tu te exornas moribus lepidis, quom lepida tute es? 
<plavt. most. 1.169> Non uestem amatores amant mulieri~, sed uestis fartim. 
<plavt. most. 1.170> Ita me di ament, lepidast Scapha, sapit scelesta multum. 
<plavt. most. 1.171> Vt lepide res omnis tenet sententiasque amantum! 
<plavt. most. 1.172> Quid nunc? quid est? Quin me aspice et contempla ut haec me deceat. 
<plavt. most. 1.173> Virtute formai euenit te ut deceat quidquid habeas. 
<plavt. most. 1.174> Ergo ob istoc uerbum te, Scapha, donabo ego hodie - aliqui 
<plavt. most. 1.175> Neque patiar te istanc gratiis laudasse, quae placet mi. 
<plavt. most. 1.176> Nolo ego te adsentari mihi. Nimi~ tuquidem stulta es mulier. 
<plavt. most. 1.177> Eho, mauis uituperarier falso quam uero extolli? 
<plavt. most. 1.178> Equidem pol uel falso tamen laudari multo malo 
<plavt. most. 1.180_180> Quam uero culpari aut meam speciem alios inridere.
<plavt. most. 1.181> Ego uerum amo, uerum uolo dici mi: mendacem odi. 
<plavt. most. 1.182> Ita tu me ames, ita Philolaches tuo~ te amet, ut uenusta es. 
<plavt. most. 1.183> Quid ais, scelesta? Quo modo adiurasti? Ita ego istam amarem? 
<plavt. most. 1.184> Quid istaec me, id qur non additum est? Infecta dona facio. 
<plavt. most. 1.185> Periisti: quod promiseram tibi dono perdidisti. 
<plavt. most. 1.186> Equidem pol miror tam catam, tam doctam te et bene eductam 
<plavt. most. 1.187> Nunc stultam stulte facere. Quin mone quaeso, si quid erro. 
<plavt. most. 1.188> Tu ecastor erras quae quidem illum exspectes unum atque illi 
<plavt. most. 1.189> Morem praecipue sic geras atque alios asperneris. 
<plavt. most. 1.190> Matronae, non meretricium est unum inseruire amantem. 
<plavt. most. 1.191> Pro Iuppiter! Nam quod malum uorsatur meae domi illud? 
<plavt. most. 1.192> Di deaeque omnes me pessumis exemplis interficiant, 
<plavt. most. 1.193> Nisi ego illam anum interfecero siti fameque atque algu. 
<plavt. most. 1.194> Nolo ego mihi male te, Scapha, praecipere. Stulta es plane 
<plavt. most. 1.195> Quae illum tibi aeternum putes fore amicum et beneuolentem. 
<plavt. most. 1.196> Moneo ego te: te ille deseret aetate et satietate. 
<plavt. most. 1.197> Non spero. insperata accidunt magi~ saepe quam quae speres. 
<plavt. most. 1.198> Postremo, si dictis nequis perduci ut uera haec credas 
<plavt. most. 1.199> Mea dicta, ex factis nosce rem. Vides quae sim et quae fui ante. 
<plavt. most. 1.200> Nihilo ego quam nunc tu * * * 
<plavt. most. 1.200a_200a>* * * amata sum; atque uni modo gessi morem:
<plavt. most. 1.201> Qui pol me, ubi aetate hoc caput colorem commutauit, 
<plavt. most. 1.202> Reliquit deseruitque me. Tibi idem futurum credo. 
<plavt. most. 1.203> Vix comprimor quin inuolem illi in oculos stimulatrici. 
<plavt. most. 1.204> Solam ille me soli sibi suo <sumptu> liberauit: 
<plavt. most. 1.205> Illi me soli censeo esse oportere opsequentem. 
<plavt. most. 1.206> Pro di inmortales, mulierem lepidam et pudico ingenio! 
<plavt. most. 1.207> Bene hercle factum et gaudeo mihi nihil esse huiius caussa. 
<plavt. most. 1.208> Inscita ecastor tu quidem es. Quapropter? Quae istuc <cures>, 
<plavt. most. 1.209> Vt te ille amet. Qur opsecro non curem? Libera es iam. 
<plavt. most. 1.210> Tu iam quod quaerebas habes: ill~ te nisi amabit ultro, 
<plavt. most. 1.211> Id pro capite tuo quod dedit perdiderit tantum argenti. 
<plavt. most. 1.212> Perii hercle, ni ego illam pessumis exemplis enicasso! 
<plavt. most. 1.213> Illa hanc corrumpit mulierem malesuada +uitilena+. 
<plavt. most. 1.214> Numquam ego illi possum gratiam referre ut meritust de me. 
<plavt. most. 1.215> Scapha, id tu mihi ne suadeas ut illum minoris pendam. 
<plavt. most. 1.216> At hoc unum facito cogites: si illum inseruibis solum 
<plavt. most. 1.217> Dum tibist nunc haec aetatula, in senecta male querere. 
<plavt. most. 1.218> In anginam ego nunc me uelim uorti, ut ueneficae illi 
<plavt. most. 1.219> Fauces prehendam atque enicem scelestam stimulatricem. 
<plavt. most. 1.220> Eundem animum oportet nunc mihi esse gratum, ut impetraui, 
<plavt. most. 1.221> Atque olim, priu~ quam id extudi, quom illi subblandiebar. 
<plavt. most. 1.222> Diui me faciant quod uolunt, ni ob istam orationem 
<plavt. most. 1.223> Te liberasso denuo et ni Scapham enicasso. 
<plavt. most. 1.224> Si tibi sat acceptum est fore tibi uictum sempiternum 
<plavt. most. 1.225> Atque illum amatorem tibi proprium futurum in uita, 
<plavt. most. 1.226> Soli gerundum censeo morem et capiundas crinis. 
<plavt. most. 1.227> Vt fama est homini, exin solet pecuniam inuenire. 
<plavt. most. 1.228> Ego si bonam famam mihi seruasso, sat ero diues. 
<plavt. most. 1.229> Siquidem hercle uendundust pater, uenibit multo potius 
<plavt. most. 1.230> Quam te me uiuo umquam sinam egere aut mendicare. 
<plavt. most. 1.231> Quid illis futurum est ceteris qui te amant? Magis amabunt, 
<plavt. most. 1.232> Quom <me> uidebunt gratiam referre bene merenti. 
<plavt. most. 1.233> Vtinam meus nunc mortuos pater ad me nuntietur, 
<plavt. most. 1.234> Vt ego exheredem me meis bonis faciam atque haec sit heres. 
<plavt. most. 1.235> Iam ista quidem apsumpta res erit: dies noctesque estur, bibitur, 
<plavt. most. 1.236> Neque quisquam parsimoniam adhibet: sagina plane est. 
<plavt. most. 1.237> In te hercle certumst principi ut sim parcus experiri, 
<plavt. most. 1.238> Nam neque edes quicquam neque bibes apud me his decem diebus. 
<plavt. most. 1.239> Si quid tu in illum bene uoles loqui, id loqui licebit: 
<plavt. most. 1.240> Nec recte si illi dixeris, iam ecastor uapulabis. 
<plavt. most. 1.241> Edepol si summo Ioui bono argento sacruficassem, 
<plavt. most. 1.242> Pro illius capite quod dedi, numquam aeque id bene locassem. 
<plavt. most. 1.243> Videas eam medullitus me amare. Oh! Probus homo sum: 
<plavt. most. 1.244> Quae pro me caussam diceret, patronum liberaui. 
<plavt. most. 1.245> Video enim te nihili pendere prae Philolache omnis homines. 
<plavt. most. 1.246> Nunc, ne eius caussa uapulem, tibi potius adsentabor, 
<plavt. most. 1.247> Si acceptum sat habes, tibi fore illum amicum sempiternum. 
<plavt. most. 1.248> Cedo mi speculum et cum ornamentis arculam actutum, Scapha,
<plavt. most. 1.249> Ornata ut sim, quom huc adueniat Philolaches uoluptas mea. 
<plavt. most. 1.250> Mulier quae se suamque aetatem spernit, speculo ei usus est: 
<plavt. most. 1.251> Quid opust speculo tibi quae tute speculo speculum es maxumum? 
<plavt. most. 1.252> Ob istuc uerbum, ne nequiquam, Scapha, tam lepide dixeris, 
<plavt. most. 1.253> Dabo aliquid hodie peculi - tibi, Philematium mea. 
<plavt. most. 1.254> Suo quique loco uiden capillum sati~ compositumst commode? 
<plavt. most. 1.255> Vbi tu commoda es, capillum commodum esse credito. 
<plavt. most. 1.256> Vah! Quid illa pote peius quicquam mulieri memorarier? 
<plavt. most. 1.257> Nunc adsentatrix scelesta est, dudum aduorsatrix erat. 
<plavt. most. 1.258> Cedo cerussam. Quid cerussa opust nam? Qui malas oblinam. 
<plavt. most. 1.259> Vna opera ebur atramento candefacere postules. 
<plavt. most. 1.260> Lepide dictum de atramento atque ebore. Eugae! Plaudo Scaphae. 
<plavt. most. 1.261> Tum tu igitur cedo purpurissum. Non do. Scita es tu quidem. 
<plavt. most. 1.262> Noua pictura interpolare uis opus lepidissumum? 
<plavt. most. 1.263> Non istanc aetatem oportet pigmentum ullum attingere, 
<plavt. most. 1.264> Neque cerussam neque Melinum neque aliam ullam offuciam. 
<plavt. most. 1.265> Cape igitur speculum. Ei mihi misero! Sauium speculo dedit. 
<plavt. most. 1.266> Nimi~ uelim lapidem qui ego illi speculo dimminuam caput. 
<plavt. most. 1.267> Linteum cape atque exterge tibi manus. Quid ita, opsecro? 
<plavt. most. 1.268> Vt speculum tenuisti, metuo ne olant argentum manus: 
<plavt. most. 1.269> Ne usquam argentum te accepisse suspicetur Philolaches. 
<plavt. most. 1.270> Non uideor uidisse lenam callidiorem ullam alteras. 
<plavt. most. 1.271> Vt lepide atque astute in mentem uenit de speculo malae! 
<plavt. most. 1.272> Etiamne unguentis unguendam censes? Minime feceris. 
<plavt. most. 1.273> Quapropter? Quia ecastor mulier recte olet ubi nihil olet. 
<plavt. most. 1.274> Nam istae ueteres, quae se unguentis unctitant interpoles, 
<plavt. most. 1.275> Vetulae, edentulae, quae uitia corporis fuco occulunt, 
<plavt. most. 1.276> Vbi sese sudor cum unguentis consociauit, ilico 
<plavt. most. 1.277> Itidem olent quasi quom una multa iura confudit coquos. 
<plavt. most. 1.278> Quid olant nescias, nisi id unum ut male olere intellegas. 
<plavt. most. 1.279> Vt perdocte cuncta callet! Nihil hac docta doctius. 
<plavt. most. 1.280> Verum illuc est: maxuma adeo pars uostrorum intellegit, 
<plavt. most. 1.281> Quibus anus domi sunt uxores, quae uos dote meruerunt. 
<plavt. most. 1.282> Agedum contempla aurum et pallam, satin haec <me> deceat, Scapha. 
<plavt. most. 1.283> Non me istuc curare oportet. Quem opsecro igitur? Eloquar: 
<plavt. most. 1.285_285> Philolachem, is ne quid emat, nisi quod tibi placere censeat.
<plavt. most. 1.286> Nam amator meretricis mores sibi emit auro et purpura. 
<plavt. most. 1.287> Quid opust, quod suom esse nolit, ei ultro ostentarier? 
<plavt. most. 1.288> Purpura aetati occultandaest, aurum turpi mulieri. 
<plavt. most. 1.289> Pulchra mulier nuda erit quam purpurata pulchrior: 
<plavt. most. 1.290> Poste nequiquam exornata est bene, si morata est male. 
<plavt. most. 1.291> Pulchrum ornatum turpes mores peius caeno conlinunt. 
<plavt. most. 1.292> Nam si pulchra est nimis ornata est. Nimi~ diu apstineo manum. 
<plavt. most. 1.293> Quid hic uos diu agitis? Tibi me exorno ut placeam. Ornata es satis. 
<plavt. most. 1.294> Abi tu hinc intro atque ornamenta haec aufer. Sed, uoluptas mea, 
<plavt. most. 1.295> Mea Philematium, potare tecum conlibitum est mihi. 
<plavt. most. 1.296> Et edepol mihi tecum, nam quod tibi lubet idem mihi lubet, 
<plavt. most. 1.297> Mea uoluptas. Em istuc uerbum uile est uiginti minis. 
<plavt. most. 1.298> Cedo, amabo, decem: bene emptum tibi dare hoc uerbum uolo. 
<plavt. most. 1.299> Etiam nunc decem minae apud te sunt; uel rationem puta. 
<plavt. most. 1.300> Triginta minas pro capite tuo dedi. Qur exprobras? 
<plavt. most. 1.301> Egone id exprobrem, qui mihimet cupio id opprobrarier? 
<plavt. most. 1.302> Nec quicquam argenti locaui iam diu usquam aeque bene. 
<plavt. most. 1.303> Certe ego, quod te amo, operam nusquam melius potui ponere. 
<plavt. most. 1.304> Bene igitur ratio accepti atque expensi inter nos conuenit: 
<plavt. most. 1.305> Tu me amas, ego te amo; merito id fieri uterque existumat. 
<plavt. most. 1.306> Haec qui gaudent, gaudeant perpetuo suo semper bono; 
<plavt. most. 1.307> Qui inuident, ne umquam eorum quisquam inuideat prosus commodis. 
<plavt. most. 1.308> Age accumbe igitur. Cedo aquam manibus, puere, appone hic mensulam. 
<plavt. most. 1.309> Vide tali ubi sint. Vin unguenta? Quid opust? Cum stacta accubo. 
<plavt. most. 1.310> Sed estne hic meu~ sodalis qui huc incedit cum amica sua? 
<plavt. most. 1.311> Is est, Callidamates cum amica incedit. Eugae! Oculus meus, 
<plavt. most. 1.312> Conueniunt manuplares eccos: praedam participes petunt. 
<plavt. most. 1.313> Aduorsum ueniri mihi ad Philolachem
<plavt. most. 1.314> Volo temperi. Audi, em tibi imperatum est. 
<plavt. most. 1.315> Nam illi ubi fui, inde ecfugi foras, 
<plavt. most. 1.316> Ita me ibi male conuiui sermonisque taesumst. 
<plavt. most. 1.317> Nunc comissatum ibo ad Philolachetem, 
<plavt. most. 1.318> Vbi nos hilari ingenio et lepide accipient. 
<plavt. most. 1.319> Ecquid tibi uideor mamma - madere? 
<plavt. most. 1.320> Semper istoc modo 
<plavt. most. 1.321> Moratus +uite+ debebas. 
<plavt. most. 1.322> Visne ego te ac tu me amplectare?
<plavt. most. 1.323> Si tibi cordi est face, licet. Lepida es. 
<plavt. most. 1.324> Duce me amabo. Caue cadas, asta. 
<plavt. most. 1.325> O- o- ocellu~s meus;
<plavt. most. 1.325a_325a> Tuos sum alumnus, mel meum.
<plavt. most. 1.326> Caue modo ne prius in uia accumbas
<plavt. most. 1.327> Quam illi, ubi lectust stratu~, coimus. 
<plavt. most. 1.328> Sine, sine cadere me.
<plavt. most. 1.328a_328a> Sino. Sed et hoc quod mihi in manus est:
<plavt. most. 1.329> Si cades, non cades quin cadam tecum. 
<plavt. most. 1.330> Iacentis tollet postea nos ambos aliquis.
<plavt. most. 1.331> Madet homo. Tun me ais mammamadere?
<plavt. most. 1.332> Cedo manum, nolo equidem te adfligi. 
<plavt. most. 1.333> Em tene. Age, i simul. Quo ego eam? an nescis? 
<plavt. most. 1.335_335> Scio, in mentem uenit modo: nemp~ domum eo comissatum.
<plavt. most. 1.335a_335a> Immo, istuc quidem. Iam memini.
<plavt. most. 1.336> Num non uis me obuiam his ire, anime mi?
<plavt. most. 1.337> Illi ego ex omnibus optume uolo. 
<plavt. most. 1.338> Iam reuortar. Diu est "iam" id mihi. 
<plavt. most. 1.339> Ecquis hic est? Adest. Eu, Philolaches, 
<plavt. most. 1.340> Salue, amicissume mi omnium hominum. 
<plavt. most. 1.341> Di te ament. Accuba, Callidamates. 
<plavt. most. 1.342> Vnde agis te? Vnde homo ebriu~ probe. 
<plavt. most. 1.343> Quin amabo accubas, Delphium mea? 
<plavt. most. 1.344> Da illi quod bibat. Dormiam ego iam. 
<plavt. most. 1.345> Num mirum aut nouom quippiam facit? 
<plavt. most. 1.346> Quid ego istoc faciam postea? Mea, sic sine eumpse. 
<plavt. most. 1.347> Age tu interim da ab Delphio cito cantharum circum. 
<plavt. most. 1.348> Iuppiter supremus summis opibus atque industriis
<plavt. most. 1.349> Me periisse et Philolachetem cupit erilem filium. 
<plavt. most. 1.350> Occidit spes nostra, nusquam stabulum est confidentiae, 
<plavt. most. 1.351> Nec Salus nobis saluti iam esse, si cupiat, potest: 
<plavt. most. 1.352> Ita mali, maeroris montem maxumum ad portum modo 
<plavt. most. 1.353> Conspicatus sum: erus aduenit peregre, periit Tranio. 
<plavt. most. 1.354> Ecquis homo est qui facere argenti cupiat aliquantum lucri, 
<plavt. most. 1.355> Qui hodie sese excruciari meam uicem possit pati? 
<plavt. most. 1.356> Vbi sunt isti plagipatidae, ferritribaces uiri, 
<plavt. most. 1.357> Vel isti qui hosticas trium nummum caussa subeunt sub falas, 
<plavt. most. 1.358> Vbi +aliqui quique+ denis hastis corpus transfigi solet? 
<plavt. most. 1.359> Ego dabo ei talentum primus qui in crucem excucurrerit; 
<plavt. most. 1.360> Sed ea lege ut offigantur bis pedes, bis bracchia. 
<plavt. most. 1.361> Vbi id erit factum, a me argentum petito praesentarium. 
<plavt. most. 1.362> Sed ego - sumne infelix qui non curro curriculo domum? 
<plavt. most. 1.363><Adest>, adest opsonium. Eccum Tranio a portu redit. 
<plavt. most. 1.364> Philolaches. Quid est? <Et> ego et tu - Quid et ego et tu? Periimus. 
<plavt. most. 1.365> Quid ita? Pater adest. Quid ego ex te audio? Apsumpti sumus. 
<plavt. most. 1.366> Pater inquam tuo~ uenit. Vbi is est, opsecro? <Vbi is est?> Adest. 
<plavt. most. 1.367> Quis id ait? Quis uidit? Egomet inquam uidi. Vae mihi! 
<plavt. most. 1.368> Quid ego ago? Nam quid tu, malum, me rogitas quid agas? Accubas. 
<plavt. most. 1.369> Tutin uidisti? Egomet inquam. Certe? <Certe> inquam. Occidi, 
<plavt. most. 1.370> Si tu uera memoras. Quid mihi sit boni, si mentiar? 
<plavt. most. 1.371> Quid ego nunc faciam? Iube haec hinc omnia amolirier. 
<plavt. most. 1.372> Quis istic dormit? Callidamates. Suscita istum, Delphium. 
<plavt. most. 1.373> Callidamates, Callidamates, uigila! Vigilo, cedo bibam. 
<plavt. most. 1.374> Vigila. Pater aduenit peregre Philolachei. Valeat pater. 
<plavt. most. 1.375> Valet illequidem atque <ego> disperii. Bis periisti? Qui potest? 
<plavt. most. 1.376> Quaeso edepol, exsurge; pater aduenit. Tuo~ uenit pater? 
<plavt. most. 1.377> Iube abire rusum. Quid illi reditio etiam huc fuit? 
<plavt. most. 1.378> Quid ego agam? Pater iam hic me offendet miserum adueniens ebrium, 
<plavt. most. 1.379> Aedis plenas conuiuarum et mulierum. Miserum est opus 
<plavt. most. 1.380> Igitur demum fodere puteum, ubi sitis faucis tenet; 
<plavt. most. 1.381> Sicut ego aduentu patris nunc quaero quid faciam miser. 
<plavt. most. 1.382> Eccere autem hic deposiuit caput et dormit. Suscita. 
<plavt. most. 1.383> Etiam uigilas? Pater, inquam, aderit iam hic meus. Ain tu, pater? 
<plavt. most. 1.384> Cedo soleas mi, ut arma capiam. Iam pol ego occidam patrem. 
<plavt. most. 1.385> Perdis rem. Tace, amabo. Abripite hunc intro actutum inter manus. 
<plavt. most. 1.386> Iam hercle ego uos pro matula habebo, nisi mihi matulam datis. 
<plavt. most. 1.387> Perii! Habe bonum animum: ego istum lepide medicabo metum. 
<plavt. most. 1.388> Nullus sum! Taceas: ego qui istaec sedem meditabor tibi. 
<plavt. most. 1.389> Satin habes si ego aduenientem ita patrem faciam tuom, 
<plavt. most. 1.390> Non modo ne intro eat, uerum etiam ut fugiat longe ab aedibus? 
<plavt. most. 1.391> Vos modo hinc abite intro atque haec hinc propere amolimini. 
<plavt. most. 1.392> Vbi ego ero? Vbi maxume esse uis: cum hac, cum istac eris. 
<plavt. most. 1.393> Quid si igitur abeamus hinc nos? Non hoc longe, Delphium. 
<plavt. most. 1.394> Nam intus potate hau tantillo hac quidem caussa minus. 
<plavt. most. 1.395> Ei mihi! Quom istaec blanda dicta quo eueniant madeo metu. 
<plavt. most. 1.396> Potin animo ut sies quieto et facias quod iubeo? Potest. 
<plavt. most. 1.397> Omnium primum, Philematium, intro abi, et tu, Delphium. 
<plavt. most. 1.398> Morigerae tibi erimus ambae. - Ita ille faxit Iuppiter! 
<plavt. most. 1.399> Animum aduorte nunciam tu quae uolo accurarier. 
<plavt. most. 1.400> Omnium primumdum aedes iam fac occlusae sient; 
<plavt. most. 1.401> Intus caue muttire quemquam siueris. Curabitur. 
<plavt. most. 1.402> Tamquam si intus natus nemo in aedibus habitet. Licet. 
<plavt. most. 1.403> Neu quisquam responset quando hasce aedis pultabit senex. 
<plavt. most. 1.404> Numquid aliud? Clauem mi harunc aedium Laconicam 
<plavt. most. 1.405> Iam iube ecferri intus: hasce ego aedis occludam hinc foris. 
<plavt. most. 1.406> In tuam custodelam meque et meas spes trado, Tranio. - 
<plavt. most. 1.408_408> Pluma haud interest patronus an cliens probior siet.
<plavt. most. 1.409> Homini, quoi nulla in pectore est audacia,
<plavt. most. 1.410> Nam quoiuis homini uel optumo uel pessumo, 
<plavt. most. 1.411> Quamuis desubito facile est facere nequiter: 
<plavt. most. 1.412> Verum id uidendum est, id uiri doctist opus, 
<plavt. most. 1.413> Quae dissignata sint et facta nequiter, 
<plavt. most. 1.414> Tranquille cuncta et ut proueniant sine malo, 
<plavt. most. 1.415> Ni quid potiatur quam ob rem pigeat uiuere. 
<plavt. most. 1.416> Sicut ego ecficiam, quae facta hic turbauimus, 
<plavt. most. 1.417> Profecto ut liqueant omnia et tranquilla sint 
<plavt. most. 1.418> Neque quicquam nobis pariant ex se incommodi. 
<plavt. most. 1.419> Sed quid tu egredere, Sphaerio? Iam iam. Optume 
<plavt. most. 1.420> Praeceptis paruisti. Iussit maxumo 
<plavt. most. 1.421> Opere orare ut patrem aliquo apsterreres modo 
<plavt. most. 1.422> Ne intro iret ad se. Quin etiam illi hoc dicito, 
<plavt. most. 1.423> Facturum <me> ut ne etiam aspicere aedis audeat, 
<plavt. most. 1.424> Capite obuoluto ut fugiat cum summo metu. 
<plavt. most. 1.425> Clauim cedo atque abi intro atque occlude ostium, 
<plavt. most. 1.426> Et ego hinc occludam. Iube uenire nunciam. 
<plavt. most. 1.427> Ludos ego hodie uiuo praesenti hic seni 
<plavt. most. 1.428> Faciam, quod credo mortuo numquam fore. 
<plavt. most. 1.429> Concedam a foribus huc, hinc speculabor procul, 
<plavt. most. 1.430> Vnde aduenienti sarcinam imponam seni. 
<plavt. most. 1.431> Habeo, Neptune, gratiam magnam tibi, 
<plavt. most. 1.432> Quom med amisisti a te uix uiuom domum. 
<plavt. most. 1.433> Verum si posthaec me pedem latum modo 
<plavt. most. 1.434> Scies imposisse in undam, hau caussast ilico 
<plavt. most. 1.435> Quod nunc uoluisti facere quin facias mihi. 
<plavt. most. 1.436> Apage, apage te a me nunciam post hunc diem! 
<plavt. most. 1.437> Quod crediturus tibi fui omne credidi. 
<plavt. most. 1.438> Edepol, Neptune, peccauisti largiter 
<plavt. most. 1.439> Qui occasionem hanc amisisti tam bonam. 
<plavt. most. 1.440> Triennio post Aegypto aduenio domum; 
<plavt. most. 1.441> Credo exspectatus ueniam familiaribus. 
<plavt. most. 1.442> Nimio edepol ille potuit exspectatior 
<plavt. most. 1.443> Venire qui te nuntiaret mortuom. 
<plavt. most. 1.444> Sed quid hoc? Occlusa ianua est interdius. 
<plavt. most. 1.445> Pultabo. Heus, ecquis +ist+? Aperitin fores? 
<plavt. most. 1.446> Quis homo est qui nostras aedis accessit prope? 
<plavt. most. 1.447> Meu~ seruos hicquidem est Tranio. O Theopropides, 
<plavt. most. 1.448> Ere, salue, saluom te aduenisse gaudeo. 
<plavt. most. 1.449> Vsquin ualuisti? Vsque, ut uides. Factum optume. 
<plavt. most. 1.450> Quid uos? Insanin estis? Quidum? Sic, quia 
<plavt. most. 1.451> Foris ambulatis, natus nemo in aedibus 
<plavt. most. 1.452> Seruat neque qui recludat neque respondeat. 
<plavt. most. 1.453> Pultando paene confregi hasce ambas <fores>. 
<plavt. most. 1.455_455> Eho an tu tetigisti has aedis? Qur non tangerem?
<plavt. most. 1.456> Quin pultando, inquam, paene confregi fores. 
<plavt. most. 1.457> Tetigistin? Tetigi, inquam, et pultaui. Vah! Quid est? 
<plavt. most. 1.458> Male hercle factum. Quid est negoti? Non potest 
<plavt. most. 1.459> Dici quam indignum facinus fecisti et malum. 
<plavt. most. 1.460> Quid iam? Fuge, opsecro, atque apscede ab aedibus. 
<plavt. most. 1.461> Fuge huc, fuge ad me propius. Tetigistin fores? 
<plavt. most. 1.462> Quo modo pultare potui, si non tangerem? 
<plavt. most. 1.463> Occidisti hercle - Quem mortalem? Omnis tuos. 
<plavt. most. 1.464> Di te deaeque omnes faxint cum istoc omine - 
<plavt. most. 1.465> Metuo te atque istos expiare ut possies. 
<plavt. most. 1.466> Quam ob rem? Aut quam subito rem mihi adportas nouam? 
<plavt. most. 1.467> Et heus, iube illos illinc ambo apscedere. 
<plavt. most. 1.468> Apscedite. Aedis ne attigatis. Tangite 
<plavt. most. 1.469> Vos quoque terram. Opsecro hercle, quin eloquere <rem>. 
<plavt. most. 1.470> Quia septem menses sunt quom in hasce aedis pedem 
<plavt. most. 1.471> Nemo intro tetulit, semel ut emigrauimus. 
<plavt. most. 1.472> Eloquere, quid ita? Circumspicedum, numquis est 
<plavt. most. 1.473> Sermonem nostrum qui aucupet? Tutum probest. 
<plavt. most. 1.474> Circumspice etiam. Nemo est. Loquere nunciam. 
<plavt. most. 1.475> Capitale scelu~ factumst. Quid est? Non intellego. 
<plavt. most. 1.476> Scelus, inquam, factum est iam diu, antiquom et uetus. 
<plavt. most. 1.477> Antiquom? Id adeo nos nunc factum inuenimus. 
<plavt. most. 1.478> Quid istuc +est sceleste+? Aut quis id fecit? Cedo. 
<plavt. most. 1.479> Hospes necauit hospitem captum manu; 
<plavt. most. 1.480> Iste, ut ego opinor, qui has tibi aedis uendidit. 
<plavt. most. 1.481> Necauit? Aurumque ei ademit hospiti 
<plavt. most. 1.482> Eumque hic defodit hospitem ibidem in aedibus. 
<plavt. most. 1.483> Quapropter id uos factum suspicamini? 
<plavt. most. 1.484> Ego dicam, ausculta. Vt foris cenauerat 
<plavt. most. 1.485> Tuo~ gnatus, postquam rediit a cena domum, 
<plavt. most. 1.486> Abimus omnes cubitum; condormiuimus: 
<plavt. most. 1.487> Lucernam forte oblitus fueram exstinguere; 
<plavt. most. 1.488> Atque ille exclamat derepente maxumum. 
<plavt. most. 1.489> Quis homo? An gnatus meus? St! Tace, ausculta modo. 
<plavt. most. 1.490> Ait uenisse illum in somnis ad se mortuom. 
<plavt. most. 1.491> Nempe ergo in somnis? Ita. Sed ausculta modo. 
<plavt. most. 1.492> Ait illum hoc pacto sibi dixisse mortuom - 
<plavt. most. 1.493> In somnis? Mirum quin uigilanti diceret. 
<plavt. most. 1.494> Qui abhinc sexaginta annis occisus foret. 
<plavt. most. 1.495> Interdum inepte stultus es * * * 
<plavt. most. 1.496> Taceo. Sed ecce quae illi in * * * 
<plavt. most. 1.497>"Ego transmarinus hospes sum Diapontius. 
<plavt. most. 1.498> Hic habito, haic mihi dedita est habitatio. 
<plavt. most. 1.499> Nam me Accheruntem recipere Orcus noluit, 
<plavt. most. 1.500> Quia praemature uita careo. Per fidem 
<plavt. most. 1.501> Deceptus sum: hospes me hic necauit isque me 
<plavt. most. 1.502> Defodit insepultum clam in hisce aedibus. 
<plavt. most. 1.503> Scelestus, auri caussa. Nunc tu hinc emigra. 
<plavt. most. 1.504>+Scelestae hae+ sunt aedes, inpia est habitatio." 
<plavt. most. 1.505> Quae hic monstra fiunt anno uix possum eloqui. 
<plavt. most. 1.506> St, St! 
<plavt. most. 1.507> Quid, opsecro hercle, factum est? Concrepuit foris. 
<plavt. most. 1.508> Hicin percussit! Guttam haud habeo sanguinis, 
<plavt. most. 1.509> Viuom me accersunt Accheruntem mortui. 
<plavt. most. 1.510> Perii! Illisce hodie hanc conturbabunt fabulam. 
<plavt. most. 1.511> Nimi~ quam formido ne manufesto hic me opprimat. 
<plavt. most. 1.512> Quid tute tecum loquere? Apscede ab ianua. 
<plavt. most. 1.513> Fuge, opsecro hercle. Quo fugiam? Etiam tu fuge. 
<plavt. most. 1.514> Nihil ego formido, pax mihi est cum mortuis. 
<plavt. most. 1.515> Heus, Tranio! Non me appellabis si sapis. 
<plavt. most. 1.516> Nihil ego commerui neque istas percussi fores. 
<plavt. most. 1.517>* * * Quaeso, quid segreges 
<plavt. most. 1.518>* * * es te agitat, Tranio? 
<plavt. most. 1.519> Quicum istaec loquere? An quaeso tu appellaueras? 
<plavt. most. 1.520> Ita me di amabunt, mortuom illum credidi 
<plavt. most. 1.521> Expostulare quia percussisses fores. 
<plavt. most. 1.522> Sed tu, etiamne astas nec quae dico optemperas? 
<plavt. most. 1.523> Quid faciam? Caue respexis, fuge, operi caput. 
<plavt. most. 1.524> Qur non fugis tu? Pax mihi est cum mortuis. 
<plavt. most. 1.525> Scio. Quid modo igitur? Qur tanto opere extimueras? 
<plavt. most. 1.526> Nil me curassis, inquam, ego mihi prouidero: 
<plavt. most. 1.527> Tu, ut occepisti, tantum quantum quis fuge 
<plavt. most. 1.528> Atque Herculem inuoca. Hercules, ted inuoco. - 
<plavt. most. 1.529> Et ego - tibi hodie ut det, senex, magnum malum. 
<plavt. most. 1.530> Pro di inmortales, opsecro uostram fidem! 
<plavt. most. 1.531> Quid ego hodie negoti confeci mali. 
<plavt. most. 1.532> Scelestiorem ego annum argento faenori 
<plavt. most. 1.533> Numquam ullum uidi quam hic mihi annus optigit. 
<plavt. most. 1.534> A mani ad noctem usque in foro dego diem, 
<plavt. most. 1.535> Locare argenti nemini nummum queo. 
<plavt. most. 1.536> Nunc pol ego perii plane in perpetuom modum. 
<plavt. most. 1.537> Danista adest qui dedit * * * 
<plavt. most. 1.538> Qui amica est empta quoque * * * 
<plavt. most. 1.539> Manufesta res est, nisi quid occurro prius, 
<plavt. most. 1.540> Ne hoc senex resciscat. Ibo huic obuiam. 
<plavt. most. 1.541> Sed quidnam hic sese tam cito recipit domum? 
<plavt. most. 1.542> Metuo ne de hac re quippiam indaudiuerit. 
<plavt. most. 1.543> Accedam atque appellabo. Ei, quam timeo miser! 
<plavt. most. 1.544> Nihil est miserius quam animus hominis conscius, 
<plavt. most. 1.545> Sicut me +habet+. Verum utut res sese habet, 
<plavt. most. 1.546> Pergam turbare porro: ita haec res postulat. 
<plavt. most. 1.547> Vnde is? Conueni illum unde hasce aedis emeram. 
<plavt. most. 1.548> Numquid dixisti de illo quod dixi tibi? 
<plavt. most. 1.549> Dixi hercle uero omnia. Ei misero mihi! 
<plavt. most. 1.550> Metuo ne techinae meae perpetuo perierint. 
<plavt. most. 1.551> Quid tute tecum? Nihil enim. Sed dic mihi, 
<plavt. most. 1.552> Dixtine quaeso? Dixi, inquam, ordine omnia. 
<plavt. most. 1.553> Etiam fatetur de hospite? Immo pernegat. 
<plavt. most. 1.554> Negat * * * quom. Cogita: 
<plavt. most. 1.555>* * * dicam si confessu~ sit. 
<plavt. most. 1.556> Quid nunc faciundum censes? Egon quid censeam? 
<plavt. most. 1.557> Cape, opsecro hercle, cum eo <tu> una iudicem, 
<plavt. most. 1.558>(Sed eum uideto ut capias, qui credat mihi) 
<plavt. most. 1.559> Tam facile uinces quam pirum uolpes comest. 
<plavt. most. 1.560> Sed Philolachetis seruom eccum Tranium, 
<plavt. most. 1.561> Qui mihi neque faenus neque sortem argenti danunt. 
<plavt. most. 1.562> Quo te agis? Nec quoquam abeo. Ne ego sum miser, 
<plavt. most. 1.563> Scelestus, natus dis inimicis omnibus. 
<plavt. most. 1.564> Iam illo praesente adibit. Ne ego homo sum miser, 
<plavt. most. 1.565> Ita et hinc et illinc mi exhibent negotium. 
<plavt. most. 1.566> Sed occupabo adire. Hic ad me it, saluo~ sum, 
<plavt. most. 1.567> Spes est de argento. Hilarus est: frustra est homo. 
<plavt. most. 1.568> Saluere iubeo te, Misargyrides, bene. 
<plavt. most. 1.569> Salue et tu. Quid de argentost? Abi sis, belua. 
<plavt. most. 1.570> Continuo adueniens pilum iniecisti mihi. 
<plavt. most. 1.571> Hic homo inanis est. Hic homo est certe hariolus. 
<plavt. most. 1.572> Quin tu istas mittis tricas? Quin quid uis cedo. 
<plavt. most. 1.573> Vbi Philolaches est? Numquam potuisti mihi 
<plavt. most. 1.574> Magis opportunus aduenire quam aduenis. 
<plavt. most. 1.575> Quid est? Concede huc. Quin mihi faenus redditur? 
<plavt. most. 1.576> Scio te bona esse uoce, ne clama nimis. 
<plavt. most. 1.577> Ego hercle uero clamo. Ah, gere morem mihi. 
<plavt. most. 1.578> Quid tibi ego morem uis geram? Abi quaeso hinc domum. 
<plavt. most. 1.579> Abeam? Redito huc circiter meridie. 
<plavt. most. 1.580> Reddeturne igitur faenus? Reddet: nunc abi. 
<plavt. most. 1.581> Quid ego huc recursem aut operam sumam aut conteram? 
<plavt. most. 1.582> Quid si hic manebo potius ad meridie? 
<plavt. most. 1.583> Immo abi domum, uerum hercle dico, abi modo. 
<plavt. most. 1.584>* * * faenus * nqu * <mod> o, 
<plavt. most. 1.585> Quin uos mihi faenus date. Quid hic nugamini? 
<plavt. most. 1.586> Eu hercle, ne tu - abi modo, ausculta mihi. 
<plavt. most. 1.587> Iam hercle ego illunc nominabo. Eugae strenue! 
<plavt. most. 1.588> Beatus uero es nunc quom clamas. Meum peto. 
<plavt. most. 1.589> Multos me hoc pacto iam dies frustramini. 
<plavt. most. 1.590> Molestus si sum reddite argentum: abiero. 
<plavt. most. 1.591> Responsiones omnis hoc uerbo eripis. 
<plavt. most. 1.592> Sortem accipe. Immo faenus, id primum uolo. 
<plavt. most. 1.593> Quid ais tu, omnium hominum taeterrume? 
<plavt. most. 1.594> Venisti huc te extentatum? Agas quod in manumst. 
<plavt. most. 1.595> Non dat, non debet. Non debet? Ne frit quidem 
<plavt. most. 1.596> Ferre hinc potes. An metuis ne quo abeat foras 
<plavt. most. 1.597> Vrbe exsolatum faenoris caussa tui, 
<plavt. most. 1.598> Quoi sortem accipere iam licet? Quin non peto 
<plavt. most. 1.600_600> Sortem: illuc primum, faenus, reddundum est mihi.
<plavt. most. 1.601> Molestus ne sis. Nemo dat, age quidlubet. 
<plavt. most. 1.602> Tu solus, credo, faenore argentum datas. 
<plavt. most. 1.603> Cedo faenus, redde faenus, faenus reddite. 
<plavt. most. 1.604> Daturin estis faenus actutum mihi? 
<plavt. most. 1.605> Datur faenus mi? Faenus illic, faenus hic! 
<plavt. most. 1.606> Nescit quidem nisi faenus fabularier. 
<plavt. most. 1.607> Vltro te! Neque ego taetriorem beluam 
<plavt. most. 1.608> Vidisse me umquam quemquam quam te censeo. 
<plavt. most. 1.609> Non edepol tu nunc me istis uerbis territas. 
<plavt. most. 1.609a_609a> Calidum hoc est: etsi procul abest, urit male.
<plavt. most. 1.610> Quod illuc est faenus, opsecro, quod illic petit? 
<plavt. most. 1.611> Pater eccum aduenit peregre non multo prius 
<plavt. most. 1.612> Illius, is tibi et faenus et sortem dabit, 
<plavt. most. 1.613> Ne inconciliare quid nos porro postules. 
<plavt. most. 1.614> Vide num moratur. Quin feram, si quid datur. 
<plavt. most. 1.615> Quid ais tu? Quid uis? Quis illic est? Quid illic petit? 
<plavt. most. 1.616> Quid Philolachetem gnatum compellat <meum>
<plavt. most. 1.617> Sic et praesenti tibi facit conuicium? 
<plavt. most. 1.618> Quid illi debetur? Opsecro hercle, <tu> iube 
<plavt. most. 1.619> Obicere argentum ob os inpurae beluae. 
<plavt. most. 1.620> Iubeam -? Iuben homini argento os uerberarier? 
<plavt. most. 1.621> Perfacile ego ictus perpetior argenteos. 
<plavt. most. 1.622> Quod illuc argentum est? Est - huic debet Philolaches 
<plavt. most. 1.623> Paullum. Quantillum? Quasi - quadraginta minas; 
<plavt. most. 1.624> Ne sane id multum censeas. Paullum id quidem est. 
<plavt. most. 1.625> Audin? Videturne, opsecro hercle, idoneus 
<plavt. most. 1.626> Danista qui sit, genu~ quod inprobissumum est? 
<plavt. most. 1.627> Non ego istuc curo qui sit, <quid sit>, unde sit: 
<plavt. most. 1.628><Id>, id uolo mihi dici, id me scire expeto. 
<plavt. most. 1.629> Adeo etiam argenti faenus creditum audio? 
<plavt. most. 1.630> Quattuor quadraginta illi debentur minae; 
<plavt. most. 1.631> Et sors et faenus. Tantumst, nihilo plus peto. 
<plavt. most. 1.632> Velim quidem hercle ut uno nummo plus petas. 
<plavt. most. 1.633> Dic te daturum, ut abeat. Egon dicam dare? 
<plavt. most. 1.634> Dice. Egone? Tu ipsus. Dic modo, ausculta mihi. 
<plavt. most. 1.635> Promitte, age inquam: ego iubeo. Responde mihi: 
<plavt. most. 1.636> Quid eo est argento factum? Saluom est. Soluite 
<plavt. most. 1.637> Vosmet igitur, si saluomst. Aedis filius 
<plavt. most. 1.638> Tuos emit. Aedis? Aedis. Eugae! Philolaches 
<plavt. most. 1.639> Patrissat: iam homo in mercatura uortitur. 
<plavt. most. 1.640> Ain tu, aedis? Aedis inquam. Sed scin quoiusmodi? 
<plavt. most. 1.641> Qui scire possum? Vah! Quid est? Ne me roga. 
<plavt. most. 1.642> Nam quid ita? Speculoclaras, candorem merum. 
<plavt. most. 1.643> Bene hercle factum. Quid, eas quanti destinat? 
<plavt. most. 1.644> Talentis magnis totidem quot ego et tu sumus. 
<plavt. most. 1.645> Sed arraboni has dedit quadraginta minas; 
<plavt. most. 1.646> Hinc sumpsit quas ei dedimus. Satin intellegis? 
<plavt. most. 1.647> Nam postquam haec aedes ita erant, ut dixi tibi, 
<plavt. most. 1.648> Continuo est alias aedis mercatus sibi. 
<plavt. most. 1.651_651> Bene hercle factum. Heus, iam adpetit meridie.
<plavt. most. 1.652> Apsolue hunc quaeso, uomitu ne hic nos enicet. 
<plavt. most. 1.652a_652a> Quattuor quadraginta illi debentur minae,
<plavt. most. 1.653_653> Adulescens, mecum rem habe. Nempe aps te petam?
<plavt. most. 1.654> Petito cras. Abeo: sat habeo si cras fero. - 
<plavt. most. 1.655> Malum quod isti di deaeque omnes duint! 
<plavt. most. 1.656> Ita mea consilia perturbat paenissume. 
<plavt. most. 1.657> Nullum edepol hodie genus est hominum taetrius 
<plavt. most. 1.658> Nec minu~ bono cum iure quam danisticum. 
<plavt. most. 1.659> Qua in regione istas aedis emit filius? 
<plavt. most. 1.660> Ecce autem perii! Dicisne hoc quod te rogo? 
<plavt. most. 1.661> Dicam. Sed nomen domini quaero quid siet. 
<plavt. most. 1.662> Age comminiscere ergo. Quid ego nunc agam 
<plavt. most. 1.663> Nisi ut in uicinum hunc proxumum * * 
<plavt. most. 1.664> Eas emisse aedis huiius dicam filium? 
<plavt. most. 1.665> Calidum hercle esse audiui optumum mendacium. 
<plavt. most. 1.667_667> Quidquid di dicunt, id decretumst dicere.
<plavt. most. 1.668> Quid igitur? Iam commentu~s? Di istum perduint 
<plavt. most. 1.669>(Immo istunc potius) de uicino hoc proxumo 
<plavt. most. 1.670> Tuos emit aedis filius. Bonan fide? 
<plavt. most. 1.671> Siquidem tu argentum reddituru~s, tum bona, 
<plavt. most. 1.672> Si redditurus non es, non emit bona. 
<plavt. most. 1.673> Non in loco emit perbono. Immo in optumo. 
<plavt. most. 1.674> Cupio hercle inspicere hasce aedis. Pultadum fores 
<plavt. most. 1.675> Atque euoca aliquem intus ad te, Tranio. 
<plavt. most. 1.676> Ecce autem perii! Nunc quid dicam nescio. 
<plavt. most. 1.677> Iterum iam ad unum saxum me fluctus ferunt. 
<plavt. most. 1.678> Quid nunc? Non hercle quid nunc faciam reperio: 
<plavt. most. 1.679> Manufesto teneor. Euocadum aliquem ocius, 
<plavt. most. 1.680> Roga circumducat. Heus tu, at hic sunt mulieres: 
<plavt. most. 1.681> Videndumst primum utrum eae uelintne an non uelint. 
<plavt. most. 1.682> Bonum aequomque oras. I, percontare et roga. 
<plavt. most. 1.683> Ego hic tantisper, dum exis, te opperiar foris. 
<plavt. most. 1.684> Di te deaeque omnes funditus perdant, senex, 
<plavt. most. 1.685> Ita mea consilia undique oppugnas male. 
<plavt. most. 1.686> Eugae! Optume eccum aedium dominus foras 
<plavt. most. 1.687> Simo progreditur ipsus. Huc concessero, 
<plavt. most. 1.688> Dum mi senatum consili in cor conuoco. 
<plavt. most. 1.689> Igitur tum accedam hunc, quando quid agam inuenero. 
<plavt. most. 1.690> Melius anno hoc mihi non fuit domi
<plavt. most. 1.691> Nec quod una esca me iuuerit magis. 
<plavt. most. 1.692> Prandium uxor mihi perbonum dedit, 
<plavt. most. 1.693> Nunc dormitum iubet me ire: minime. 
<plavt. most. 1.694> Non mihi forte uisum ilico fuit, 
<plavt. most. 1.695> Melius quom prandium quam solet dedit: 
<plavt. most. 1.696> Voluit in cubiculum abducere me anus. 
<plavt. most. 1.697> Non bonust somnu~ de prandio. Apage. 
<plavt. most. 1.698> Clanculum ex aedibus me edidi foras. 
<plavt. most. 1.699> Tota turget mihi uxor, scio, domi. 
<plavt. most. 1.700> Res parata est mala in uesperum huic seni. 
<plavt. most. 1.701> Nam et cenandum et cubandumst ei male. 
<plavt. most. 1.702> Quom magis cogito cum meo animo: 
<plavt. most. 1.703> Si qui~ dotatam uxorem atque anum habet, 
<plavt. most. 1.704> Neminem sollicitat sopor: omnibus 
<plavt. most. 1.705> Ire dormitum odio est, uelut nunc mihi 
<plavt. most. 1.706> Exsequi certa res est ut abeam 
<plavt. most. 1.707> Potius hinc ad forum quam domi cubem. 
<plavt. most. 1.708> Atque pol nescio ut moribus sient 
<plavt. most. 1.709> Vostrae: haec sit scio quam me habet male <et>
<plavt. most. 1.710> Peiius posthac fore quam fuit mihi. 
<plavt. most. 1.711> Abitus tuo~ tibi, senex, fecerit male: 
<plavt. most. 1.712> Nil erit quod deorum nullum accusites; 
<plavt. most. 1.713> Te ipse iure optumo merito incuses licet. 
<plavt. most. 1.714> Tempus nunc est senem hunc adloqui mihi. 
<plavt. most. 1.715> Hoc habet! Repperi qui senem ducerem, 
<plavt. most. 1.716> Quo dolo a me dolorem procul pellerem. 
<plavt. most. 1.717> Accedam. Di te ament plurumum, Simo. 
<plavt. most. 1.718> Saluos sis, Tranio. Vt uales? Non male. 
<plavt. most. 1.719> Quid agis? Hominem optumum teneo. Amice facis 
<plavt. most. 1.720> Quom me laudas. Decet. Certe. Quin hercle te 
<plavt. most. 1.721> Hau bonum teneo seruom.
<plavt. most. 1.721a_721a> Heia! Mastigia, ad me redi. Iam isti ero.
<plavt. most. 1.722> Quid nunc? Quam mox? Quid est? Quod solet fieri hic 
<plavt. most. 1.723> Intu~. Quid id est? Scis iam quid loquar. Sic decet. 
<plavt. most. 1.724>* * * Morem geras. 
<plavt. most. 1.725> Vita quam sit breuis simul cogita. 
<plavt. most. 1.726> Quid? ehem, 
<plavt. most. 1.727> Vix tandem percepi super his rebus nostris te loqui.
<plavt. most. 1.728> Musice hercle agitis aetatem, ita ut uos decet,
<plavt. most. 1.730_730> Vino et uictu, piscatu probo, electili
<plavt. most. 1.731> Vitam colitis. Immo uita antehac erat: 
<plavt. most. 1.732> Nunc nobis comia haec exciderunt, <Simo>. 
<plavt. most. 1.733> Quidum? Ita oppido occidimus omnes, Simo. 
<plavt. most. 1.734> Non taces? Prospere uobis cuncta usque adhuc 
<plavt. most. 1.735> Processerunt. Ita ut dicis facta hau nego. 
<plavt. most. 1.736> Nos profecto probe ut uoluimus uiximus. 
<plavt. most. 1.737> Sed, Simo, ita nunc uentus nauem <nostram> deseruit - Quid est?
<plavt. most. 1.738> Quo modo? Pessumo. Quaen subducta erat
<plavt. most. 1.739> Tuto in terra? Ei! Quid est? Me miserum, occidi! 
<plavt. most. 1.740> Qui? Quia uenit nauis nostrae naui quae frangat ratem.
<plavt. most. 1.741> Velim ut tu uelles, Tranio. Sed quid est negoti? Eloquar.
<plavt. most. 1.742> Eru~ peregre uenit. Tunc * * portenditur, 
<plavt. most. 1.743> Ind~ ferriterium, postea <crux. Per tua te g> enua opsecro, 
<plavt. most. 1.745_745> Ne indicium ero facias meo. E me, ne quid metuas, nihil sciet.
<plavt. most. 1.746> Patrone, salue. Nil moror mi istiusmodi clientes. 
<plavt. most. 1.747> Nunc hoc quod ad te noster me misit senex - 
<plavt. most. 1.748> Hoc mihi responde primum quod ego te rogo: 
<plavt. most. 1.749> Iam de istis rebus uoster quid sensit senex? 
<plavt. most. 1.750> Nil quicquam. Numquid increpitauit filium? 
<plavt. most. 1.751> Tam liquidust quam liquida esse tempestas solet. 
<plavt. most. 1.752> Nunc te hoc orare iussit opere maxumo, 
<plavt. most. 1.753> Vt sibi liceret inspicere hasce aedis tuas. 
<plavt. most. 1.754> Non sunt uenales. Scio equidem istuc. Sed senex 
<plavt. most. 1.755> Gynaeceum aedificare uolt hic in suis 
<plavt. most. 1.756> Et balineas et ambulacrum et porticum. 
<plavt. most. 1.757> Quid ergo somniauit? Ego dicam tibi. 
<plavt. most. 1.758> Dare uolt uxorem filio quantum potest, 
<plavt. most. 1.759> Ad eam rem facere uolt nouom gynaeceum. 
<plavt. most. 1.760> Nam sibi laudauisse hasce ait architectonem 
<plavt. most. 1.761> Nescioquem exaedificatas insanum bene; 
<plavt. most. 1.762> Nunc hinc exemplum capere uolt, nisi tu neuis. 
<plavt. most. 1.763> Nam ille eo maiore hinc opere ex te exemplum petit, 
<plavt. most. 1.764> Quia isti umbram aestate tibi esse audiuit perbonam 
<plavt. most. 1.765> Sub diuo columine usque perpetuom diem. 
<plavt. most. 1.766> Immo edepol uero, quom usquequaque umbra est, tamen 
<plavt. most. 1.767> Sol semper hic est usque a mani ad uesperum: 
<plavt. most. 1.768> Quasi flagitator astat usque ad ostium, 
<plavt. most. 1.769> Nec mi umbra hic usquamst nisi si in puteo quaepiamst. 
<plavt. most. 1.770> Quid? Sarsinatis ecqua est, si Vmbram non habes? 
<plavt. most. 1.771> Molestus ne sis. Haec sunt sicut praedico. 
<plavt. most. 1.772> At tamen inspicere uolt. Inspiciat, si lubet; 
<plavt. most. 1.773> Si quid erit quod illi placeat, de exemplo meo 
<plavt. most. 1.774> Ipse aedificato. Eon, uoco huc hominem? I, uoca 
<plavt. most. 1.775> Alexandrum magnum atque Agathoclem aiunt maxumas 
<plavt. most. 1.776> Duo res gessisse: quid mihi fiet tertio, 
<plavt. most. 1.777> Qui solus facio facinora inmortalia? 
<plavt. most. 1.778> Vehit hic clitellas, uehit hic autem alter senex. 
<plavt. most. 1.779> Nouicium mihi quaestum institui non malum: 
<plavt. most. 1.780> Nam muliones mulos clitellarios 
<plavt. most. 1.781> Habent, at ego habeo homines clitellarios. 
<plavt. most. 1.782> Magni sunt oneris: quidquid imponas uehunt. 
<plavt. most. 1.783> Nunc hunc hau scio an conloquar. Congrediar.
<plavt. most. 1.784> Heus Theopropides! Hem quis hic nominat me? 
<plavt. most. 1.785> Ero seruo~ multis modis fidus. Vnde is? 
<plavt. most. 1.786> Quod me miseras, adfero omne impetratum. 
<plavt. most. 1.787> Quid illi, opsecro, tam diu destitisti? 
<plavt. most. 1.788> Seni non erat otium, id sum opperitus. 
<plavt. most. 1.789> Antiquom optines hoc tuom, tardus ut sis. 
<plavt. most. 1.790> Heus tu, si uoles uerbum hoc cogitare, 
<plavt. most. 1.791> Simul flare sorbereque hau factu facilest. 
<plavt. most. 1.792> Ego hic esse et illi simitu hau potui. 
<plavt. most. 1.793> Quid nunc? Vise, specta tuo usque arbitratu. 
<plavt. most. 1.794> Age <i>, duce me. Num moror? Supsequor te. 
<plavt. most. 1.795> Senex ipsus te ante ostium eccum opperitur. 
<plavt. most. 1.796> Sed ut maestust sese hasce uendidisse! 
<plavt. most. 1.797> Quid tandem? Orat ut suadeam Philolacheti 
<plavt. most. 1.798> Vt istas remittat sibi. Haud opinor. 
<plavt. most. 1.799> Sibi quisque ruri metit. Si male emptae 
<plavt. most. 1.800> Forent, nobis istas redhibere hau liceret. 
<plavt. most. 1.801> Lucri quidquid est, id domum trahere oportet. 
<plavt. most. 1.802> Misericordia s * hominem oportet. 
<plavt. most. 1.803> Morare hercle, * facis. Supsequere. Fiat. 
<plavt. most. 1.804> Do tibi ego operam. Senex illic est. Em, tibi adduxi hominem.
<plavt. most. 1.805> Saluom te aduenisse peregre gaudeo, Theopropides. 
<plavt. most. 1.806> Di te ament. Inspicere te aedis has uelle aiebat mihi. 
<plavt. most. 1.807> Nisi tibi est incommodum. Immo commodum. I intro atque inspice. 
<plavt. most. 1.808> At enim mulieres - Caue tu ullam flocci faxis mulierem. 
<plavt. most. 1.809> Qualubet perambula aedis oppido tamquam tuas. 
<plavt. most. 1.810>"Tamquam"? Ah, caue tu illi obiectes nunc in aegritudine 
<plavt. most. 1.811> Te has emisse. Non tu uides hunc uoltu uti tristi est senex? 
<plavt. most. 1.812> Video. Ergo inridere ne uideare et gestire admodum; 
<plavt. most. 1.813> Noli facere mentionem ted emisse. Intellego 
<plavt. most. 1.814> Et bene monitum duco, atque esse existumo humani ingeni. 
<plavt. most. 1.815> Quid nunc? Quin tu is intro atque otiose perspecta ut lubet. 
<plavt. most. 1.816> Bene benigneque arbitror te facere. Factum edepol uolo. 
<plavt. most. 1.816a_816a>[Vin qui perductet? Apage istum perductorem, non placet.
<plavt. most. 1.816b_816b> Quidquid est, errabo potius quam perductet quispiam.]
<plavt. most. 1.817> Viden uestibulum ante aedis hoc et ambulacrum, quoiusmodi? 
<plavt. most. 1.818> Luculentum edepol profecto. Age specta postis, quoiusmodi, 
<plavt. most. 1.819> Quanta firmitate facti et quanta crassitudine. 
<plavt. most. 1.820> Non uideor uidisse postis pulchriores. Pol mihi 
<plavt. most. 1.821> Eo pretio empti fuerant olim. Addin "fuerant" dicere? 
<plavt. most. 1.822> Vix uidetur continere lacrumas. Quanti hosce emeras? 
<plavt. most. 1.823> Tris minas pro istis duobus praeter uecturam dedi. 
<plavt. most. 1.824> Hercle qui multum inprobiores sunt quam a primo credidi. 
<plavt. most. 1.825> Quapropter? Quia edepol ambo ab infumo tarmes secat. 
<plavt. most. 1.826> Intempestiuos excissos credo, id is uitium nocet. 
<plavt. most. 1.827> Atque etiam nunc sati~ boni sunt, si sunt inducti pice; 
<plavt. most. 1.828> Non enim haec pultiphagus opifex opera fecit barbarus. 
<plavt. most. 1.829> Viden coagmenta in foribus? Video. Specta quam arte dormiunt. 
<plavt. most. 1.830> Dormiunt? Illud quidem "ut coniuent" uolui dicere. 
<plavt. most. 1.831> Satin habes? Vt quidquid magi~ contemplo, tanto magi~ placet. 
<plavt. most. 1.832> Viden pictum, ubi ludificat una cornix uolturios duos? 
<plavt. most. 1.833> Non edepol uideo. At ego uideo. Nam inter uolturios duos 
<plavt. most. 1.834> Cornix astat, ea uolturios duo uicissim uellicat. 
<plavt. most. 1.835> Quaeso huc ad me specta, cornicem ut conspicere possies. 
<plavt. most. 1.836> Iam uides? Profecto nullam equidem illic cornicem intuor. 
<plavt. most. 1.837> At tu isto ad uos optuere, quoniam cornicem nequis 
<plavt. most. 1.838> Conspicari, si uolturios forte possis contui. 
<plavt. most. 1.839> Omnino, ut te apsoluam, nullam pictam conspicio hic auem. 
<plavt. most. 1.840> Age, iam mitto, ignosco: aetate non quis optuerier. 
<plavt. most. 1.841> Haec, quae possum, ea mihi profecto cuncta uehementer placent. 
<plavt. most. 1.842> Latiu~ demumst operae pretium iuisse. Recte edepol mones. 
<plavt. most. 1.843> Eho istum, puere, circumduce hasce aedis et conclauia. 
<plavt. most. 1.844> Nam egomet ductarem, nisi mi esset apud forum negotium. 
<plavt. most. 1.845> Apage istum a me perductorem, nil moror ductarier. 
<plavt. most. 1.847_847> Quidquid est, errabo potius quam perductet quispiam.
<plavt. most. 1.848> Aedis dico. Ergo intro eo igitur sine perductore. Ilicet. 
<plavt. most. 1.849> Ibo intro igitur. Mane sis uideam, ne canes - Agedum uide. 
<plavt. most. 1.850> St! Abi, canes. St! Abin dierecta? Abin hinc in malam crucem? 
<plavt. most. 1.851> At etiam restas? St! Abi istinc. Nil pericli est, age * 
<plavt. most. 1.852> Tam placidast quam feta quaeuis. Eire intro audacter licet. 
<plavt. most. 1.853> Eo ego hinc ad forum. - Fecisti commode, bene ambula. 
<plavt. most. 1.854> Tranio, age, canem istanc a foribus abducant face, 
<plavt. most. 1.855> Etsi non metuenda est. Quin tu illam aspice ut placide accubat; 
<plavt. most. 1.856> Nisi molestum uis uideri te atque ignauom. Iam ut lubet. 
<plavt. most. 1.857> Sequere hac me igitur. - Equidem haud usquam a pedibus apscedam tuis. - 
<plavt. most. 1.858> Serui qui quom culpa carent tamen malum metuont,
<plavt. most. 1.859> I solent esse eris utibiles.
<plavt. most. 1.860> Nam illi qui nil metuont postquam sunt malum meriti, 
<plavt. most. 1.861> Stulta sibi expetunt consilia: 
<plavt. most. 1.862> Exercent sese ad cursuram, fugiunt, sed i si reprehensi sunt, 
<plavt. most. 1.863> Faciunt a malo, peculio quod nequeunt, augent,
<plavt. most. 1.865_865> Ex pauxillo * de parant.
<plavt. most. 1.866> Mihi in pectore consili * * * malam rem 
<plavt. most. 1.867> Prius quam ut meum.
<plavt. most. 1.868> Vt adhuc fuit mi, corium esse oportet, 
<plavt. most. 1.869> Sincerum atque uti uotem uerberari. 
<plavt. most. 1.870> Si huic imperabo, probe tectum habebo, 
<plavt. most. 1.871> Malum quom impluit ceteris, ne impluat mi. 
<plavt. most. 1.872> Nam, ut serui uolunt esse erum, ita solet. 
<plavt. most. 1.873> Boni sunt, <bonust>; inprobi sunt, malus fit. 
<plavt. most. 1.874> Nam nunc domi nostrae tot pessumi uiuont, 
<plavt. most. 1.875> Peculi sui prodigi, plagigeruli. 
<plavt. most. 1.876> Vbi aduorsum ut eant uocitantur ero:
<plavt. most. 1.877>"Non eo, molestu~ ne sis.
<plavt. most. 1.878> Scio quod properas: gestis aliquo; iam hercle ire uis, mula, foras pastum."
<plavt. most. 1.879> Bene merens hoc preti inde apstuli. Abii foras.
<plavt. most. 1.880> Solus nunc eo aduorsum ero ex plurumis seruis.
<plavt. most. 1.881> Hoc die crastini quom erus resciuerit,
<plavt. most. 1.882> Mane castigabit eos bubulis exuuiis.
<plavt. most. 1.883> Postremo minoris pendo tergum illorum quam meum:
<plavt. most. 1.884> Illi erunt bucaedae multo potius quam ego sim restio. 
<plavt. most. 1.885> Mane tu atque adsiste ilico,
<plavt. most. 1.886> Phanisce. Etiam respicis? 
<plavt. most. 1.886a_886a> Mihi molestus ne sies.
<plavt. most. 1.887> Vide ut fastidit simia! 
<plavt. most. 1.887a_887a> Manesne ilico, inpure parasite?
<plavt. most. 1.888> Qui parasitus sum? Ego enim dicam: cibo perduci poteris quouis.
<plavt. most. 1.889> Mihi sum, lubet esse. Quid id curas?
<plavt. most. 1.890> Ferocem facis, quia te erus amat. Vah!
<plavt. most. 1.891> Oculi dolent. Qur? Quia fumu~ molestust. 
<plavt. most. 1.892> Tace sis, faber, qui cudere soles plumbeos nummos. 
<plavt. most. 1.893> Non <pol> potes tu cogere me ut tibi male dicam. 
<plavt. most. 1.895_895> Nouit erus me. Suam quidem culcitulam oportet.
<plavt. most. 1.896> Si sobriu~ sis, male non dicas. Tibi optemperem, quom tu mihi nequeas?
<plavt. most. 1.897> At tu mecum, pessume, ito aduorsus. Quaeso hercle apstine
<plavt. most. 1.898> Iam sermonem de istis rebus. Faciam et pultabo fores. 
<plavt. most. 1.899> Heus, ecquis hic est, maxumam qui his iniuriam
<plavt. most. 1.900> Foribus defendat? Ecquis has aperit fores?
<plavt. most. 1.901> Homo nemo hinc quidem foras exit.
<plavt. most. 1.902> Vt esse addecet nequam homines, ita sunt. Sed eo magi~ cauto est opu~ ne huc 
<plavt. most. 1.903> Exeat qui male me mulcet. 
<plavt. most. 1.904> Quid tibi uisum est mercimoni? <Totus>, totus gaudeo.
<plavt. most. 1.905> Num nimio emptae tibi uidentur? Nusquam edepol ego me scio 
<plavt. most. 1.906> Vidisse umquam abiectas aedis nisi modo hasce. Ecquid placent? 
<plavt. most. 1.907> Ecquid placeant me rogas? Immo hercle uero perplacent. 
<plavt. most. 1.908> Quoiusmodi gynaeceum? Quid porticum? Insanum bonam. 
<plavt. most. 1.909> Non equidem ullam in publico esse maiorem hac existumo. 
<plavt. most. 1.910> Quin ego ipse et Philolaches in publico omnis porticus 
<plavt. most. 1.911> Sumu~ commensi. Quid igitur? Longe omnium longissuma est. 
<plavt. most. 1.912> Di inmortales, mercimoni lepidi! <si> Hercle nunc ferat 
<plavt. most. 1.913> Sex talenta magna argenti pro istis praesentaria, 
<plavt. most. 1.914> Numquam accipiam. Si hercle accipere cupies, ego numquam sinam. 
<plavt. most. 1.915> Bene res nostra conlocata est istoc mercimonio. 
<plavt. most. 1.916> Me suasore atque impulsore id factum audacter dicito, 
<plavt. most. 1.917> Qui subegi faenore argentum ab danista ut sumeret, 
<plavt. most. 1.918> Quod isti dedimus arraboni. Seruauisti omnem ratem. 
<plavt. most. 1.919> Nempe octoginta debentur huic minae? Hau nummo amplius. 
<plavt. most. 1.920> Hodie accipiat. Ita enim uero, ne qua caussa supsiet. 
<plavt. most. 1.921> Vel mihi denumerato, ego illi porro denumerauero. 
<plavt. most. 1.922> At enim ne quid captioni mihi sit, si dederim tibi. 
<plavt. most. 1.923> Egone te ioculo modo ausim dicto aut facto fallere? 
<plavt. most. 1.924> Egone aps te ausim non cauere, ni quid committam tibi? 
<plavt. most. 1.925> Quia tibi umquam quicquam, postquam tuo~ sum, uerborum dedi? 
<plavt. most. 1.926> Ego enim caui recte: eam dis gratiam atque animo meo! 
<plavt. most. 1.927> Sat sapio si aps te modo uno caueo. Tecum sentio. 
<plavt. most. 1.928> Nunc abi rus, dic me aduenisse filio. Faciam ut iubes. 
<plavt. most. 1.930_930> Curriculo iube in urbem ueniat iam simul tecum. Licet.
<plavt. most. 1.931> Nunc ego me illac per posticum ad congerrones conferam. 
<plavt. most. 1.932> Dicam ut hic res sint quietae atque hunc ut hinc amouerim. - 
<plavt. most. 1.933> Hic quidem neque conuiuarum sonitus itidem ut antehac fuit, 
<plavt. most. 1.934> Neque tibicinam cantantem neque alium quemquam audio. 
<plavt. most. 1.935> Quae illaec res est? Quid illisce homines quaerunt apud aedis meas? 
<plavt. most. 1.936> Quid uolunt? Quid intro spectant? Pergam pultare ostium. 
<plavt. most. 1.937> Heus, reclude, heus, Tranio, etiamne aperis? Quae haec est fabula? 
<plavt. most. 1.938> Etiamne aperis? Callidamati nostro aduorsum uenimus. 
<plavt. most. 1.939> Heus uos, pueri, quid istic agitis? Quid istas aedis frangitis? 
<plavt. most. 1.940> Heus senex, quid tu percontare ad te quod nihil attinet? 
<plavt. most. 1.941> Nihil ad me attinet? Nisi forte factu~s praefectus nouos, 
<plavt. most. 1.942> Qui res alienas procures, quaeras, uideas, audias. 
<plavt. most. 1.943> Non sunt istae aedes ubi statis. Quid ais? An iam uendidit 
<plavt. most. 1.944> Aedis Philolaches? Aut quidem iste nos defrustratur senex. 
<plavt. most. 1.945> Vera dico. Sed quid uobis est negoti hic? Eloquar. 
<plavt. most. 1.946> Erus hic noster potat. Erus hic uoster potat? Ita loquor. 
<plavt. most. 1.947> Puere, nimium delicatu~s. Ei aduorsum uenimus. 
<plavt. most. 1.948> Quoi homini? Ero nostro. Quaeso, quotiens dicendumst tibi? 
<plavt. most. 1.949> Puere, nemo hic habitat. Nam te esse arbitror puerum probum. 
<plavt. most. 1.950> Non hic Philolaches adulescens habitat hisce in aedibus? 
<plavt. most. 1.951> Habitauit, uerum emigrauit iam diu ex hisce aedibus. 
<plavt. most. 1.952> Senex hic elleborosust certe. Erras peruorse, pater. 
<plavt. most. 1.953> Nam nisi hinc hodie emigrauit aut heri, certo scio 
<plavt. most. 1.954> Hic habitare. Quin sex menses iam hic nemo habitat. Somnias. 
<plavt. most. 1.955> Egone? Tu. Tu ne molestu~s. Sine me cum puero loqui. 
<plavt. most. 1.956> Nemo habitat. Habitat profecto, nam heri et nudius tertius, 
<plavt. most. 1.957> Quartus, quintus, sextus, usque postquam hinc peregri eiius pater 
<plavt. most. 1.958> Abiit, numquam hic triduom unum desitum est potarier. 
<plavt. most. 1.959> Quid ais? Triduom unum est haud intermissum hic esse et bibi, 
<plavt. most. 1.960> Scorta duci, pergraecari, fidicinas, tibicinas 
<plavt. most. 1.961> Ducere. Quis istaec faciebat? Philolaches. Qui Philolaches? 
<plavt. most. 1.962> Quoiiu~ patrem Theopropidem esse opinor. ei <ei>, occidi, 
<plavt. most. 1.963> Si haec hic uera memorat! Pergam porro percontarier. 
<plavt. most. 1.964> Ain tu istic potare solitum Philolachem istum, quisquis est, 
<plavt. most. 1.965> Cum ero uostro? Aio, inquam. Puere, praeter speciem stultus es. 
<plavt. most. 1.966> Vide sis ne forte ad merendam quopiam deuorteris 
<plavt. most. 1.967> Atque ibi ampliuscule quam sati~ fuerit biberis. Quid est? 
<plavt. most. 1.968> Ita dico, ne ad alias aedis perperam deueneris. 
<plavt. most. 1.969> Scio qua me eire oportet et quo uenerim noui locum. 
<plavt. most. 1.970> Philolaches hic habitat, quoiius est pater Theopropides. 
<plavt. most. 1.971> Qui, postquam pater ad mercatum hinc abiit, hic tibicinam 
<plavt. most. 1.972> Liberauit. Philolachesne ergo? Ita, Philematium quidem. 
<plavt. most. 1.973> Quanti? Triginta - Talentis? *MA\ TO\N *)APO/LLW, sed minis.
<plavt. most. 1.973a_973a> Liberauit? Liberauit ualide, triginta minis.
<plavt. most. 1.974> Ain minis triginta amicam destinatam Philolachem -? 
<plavt. most. 1.975> Aiio. Atque eam manu emisisse? Aiio. Et, postquam eius hinc pater 
<plavt. most. 1.976> Sit profectus peregre, perpotasse adsiduo, ac simul 
<plavt. most. 1.977> Tuo cum domino? Aiio. Quid? Is aedis emit has hinc proxumas? 
<plavt. most. 1.978> Non aiio. Quadraginta etiam dedit huic quae essent pignori? 
<plavt. most. 1.979> Neque istuc aiio. Ei! Perdis. Immo suom patrem illic perdidit. 
<plavt. most. 1.980> Vera cantas. Vana uellem. Patris amicu~s uidelicet. 
<plavt. most. 1.981> Eu edepol patrem eiius miserum praedicas! Nihil hoc quidem est, 
<plavt. most. 1.982> Triginta minae, prae quam alios dapsilis sumptus facit. 
<plavt. most. 1.983> Perdidit patrem. Vnus istic seruos est sacerrumus, 
<plavt. most. 1.984> Tranio: is uel Herculi +conterere quaestum potest+. 
<plavt. most. 1.985> Edepol ne me eius patris misere miseret, qui quom istaec sciet 
<plavt. most. 1.986> Facta ita, amburet ei misero corculum carbunculus. 
<plavt. most. 1.987> Si quidem istaec uera sunt. Quid merear quam ob rem mentiar? 
<plavt. most. 1.988> Heus uos, ecquis hasce aperit? Quid istas pultas ubi nemo intus est? 
<plavt. most. 1.989> Alio credo comissatum abiisse. Abeamus nunciam - 
<plavt. most. 1.990> Puere - atque porro quaeritemus. Sequere hac me. <Sequor>. 
<plavt. most. 1.991> Puere, iamne abis? Libertas paenulast tergo tuo: 
<plavt. most. 1.992> Mihi, nisi ut erum metuam et curem, nihil est qui tergum tegam. - 
<plavt. most. 1.993> Perii hercle! Quid opust uerbis? Vt uerba audio,
<plavt. most. 1.994> Non equidem in Aegyptum hinc modo uectus fui, 
<plavt. most. 1.995> Sed etiam in terras solas orasque ultumas 
<plavt. most. 1.996> Sum circumuectus, ita ubi nunc sim nescio. 
<plavt. most. 1.997> Verum iam scibo, nam eccum unde aedis filius 
<plavt. most. 1.998> Meus emit. Quid agis tu? A foro incedo domum. 
<plavt. most. 1.999> Numquid processit ad forum hodie noui? 
<plavt. most. 1.1000> Etiam. Quid tandem? Vidi ecferri mortuom. Hem! 
<plavt. most. 1.1001> Nouom unum uidi mortuom ecferri foras. 
<plavt. most. 1.1002> Modo eum uixisse aiebant. Vae capiti tuo! 
<plavt. most. 1.1003> Quid tu otiosus res nouas requiritas? 
<plavt. most. 1.1004> Quia hodie adueni peregre. Promisi foras, 
<plavt. most. 1.1005> Ad cenam ne me te uocare censeas. 
<plavt. most. 1.1006> Hau postulo edepol. Verum cras, nisi <qui> prius 
<plavt. most. 1.1007> Vocauerit - me, uel apud te cenauero. 
<plavt. most. 1.1008> Ne istuc quidem edepol postulo. Nisi quid magis 
<plavt. most. 1.1009> Es occupatus, operam mihi da. Maxume. 
<plavt. most. 1.1010> Minas quadraginta accepisti, quod sciam, 
<plavt. most. 1.1011> A Philolachete? Numquam nummum, quod sciam. 
<plavt. most. 1.1012> Quid, a Tranione seruo? <Nimi~> multo id minus. 
<plavt. most. 1.1013> Quas arraboni tibi dedit? Quid somnias? 
<plavt. most. 1.1014> Egone? At quidem tu, qui istoc speras te modo 
<plavt. most. 1.1015> Potesse dissimulando infectum hoc reddere. 
<plavt. most. 1.1016> Quid autem? Quod me apsente hic tecum filius 
<plavt. most. 1.1017> Negoti gessit. Mecum ut ille hic gesserit, 
<plavt. most. 1.1020_1020> Dum tu hinc abes, negoti? Quidnam aut quo die?
<plavt. most. 1.1021> Minas tibi octoginta argenti debeo. 
<plavt. most. 1.1022> Non mihi quidem hercle. Verum, si debes, cedo. 
<plavt. most. 1.1023> Fides seruanda est, ne ire infitias postules. 
<plavt. most. 1.1024> Profecto non negabo debere, et dabo; 
<plavt. most. 1.1025> Tu caue quadraginta accepisse hinc te neges. 
<plavt. most. 1.1026> Quaeso edepol huc me aspecta et responde mihi. 
<plavt. most. 1.1026a_1026a> Q * * * argenti minas
<plavt. most. 1.1026b_1026b> Fu * * * Ego dicam tibi.
<plavt. most. 1.1026c_1026c> Tantu * * * ebeat
<plavt. most. 1.1026d_1026d> De te aedis. Itane? de me ille aedis emerit?
<plavt. most. 1.1026e_1026e>* * *
<plavt. most. 1.1027> Te uelle uxorem aiebat tuo nato dare, 
<plavt. most. 1.1028> Ideo aedificare hic uelle aiebat in tuis. 
<plavt. most. 1.1029> Hic aedificare uolui? Sic dixit mihi. 
<plavt. most. 1.1030> Ei mihi, disperii! Vocis non habeo satis. 
<plavt. most. 1.1031> Vicine, perii, interii! Numquid Tranio 
<plavt. most. 1.1032> Turbauit? Immo exturbauit omnia. 
<plavt. most. 1.1033> Deludificatust me hodie indignis modis. 
<plavt. most. 1.1034> Quid tu ais? Haec res sic est ut narro tibi: 
<plavt. most. 1.1035> Deludificatust me hodie in perpetuom modum. 
<plavt. most. 1.1036> Nunc te opsecro ut me bene iuues operamque des. 
<plavt. most. 1.1037> Quid uis? I mecum, opsecro, una simul. 
<plavt. most. 1.1038> Fiat. Seruorumque operam et lora mihi cedo. 
<plavt. most. 1.1039> Sume. Eademque opera <ego> haec tibi narrauero, 
<plavt. most. 1.1040> Quis med exemplis hodie eludificatus est. 
<plavt. most. 1.1041> Qui homo timidus erit in rebus dubiis, nauci non erit;
<plavt. most. 1.1042> Atque equidem quid id esse dicam uerbum nauci nescio. 
<plavt. most. 1.1043> Nam erus me postquam rus misit filium ut suom arcesserem, 
<plavt. most. 1.1045_1045> Abii illac per angiportum ad hortum nostrum clanculum,
<plavt. most. 1.1046> Ostium quod in angiporto est horti, patefeci fores, 
<plavt. most. 1.1047> Eaque eduxi omnem legionem, et maris et feminas. 
<plavt. most. 1.1048> Postquam ex opsidione in tutum eduxi manuplaris meos, 
<plavt. most. 1.1049> Capio consilium ut senatum congerronem conuocem. 
<plavt. most. 1.1050> Quoniam conuocaui, atque illi me ex senatu segregant. 
<plavt. most. 1.1051> Vbi ego me uideo uenire in meo foro, quantum potest 
<plavt. most. 1.1052> Facio idem quod plurumi alii, quibu~ res timida aut turbidast 
<plavt. most. 1.1053> Pergunt turbare usque ut ne quid possit conquiescere. 
<plavt. most. 1.1055_1055> Nam scio equidem nullo pacto iam esse posse haec clam senem.
<plavt. most. 1.1056> Non amicus alius quis * * * riuabo se * 
<plavt. most. 1.1057> Aut * * * 
<plavt. most. 1.1058> Pro * * * 
<plavt. most. 1.1060_1060> Ille qui * * * ero simul *
<plavt. most. 1.1061> Praeoccupabo atque anteueniam et foedus feriam. Me moror. 
<plavt. most. 1.1062> Sed quid hoc est quod fori~ concrepuit proxuma uicinia? 
<plavt. most. 1.1063> Eru~ meus hicquidem est. Gustare ego eius sermonem uolo. 
<plavt. most. 1.1064> Ilico intra limen isti astate, ut, quom extemplo uocem, 
<plavt. most. 1.1065> Continuo exsiliatis. Manicas celeriter conectite. 
<plavt. most. 1.1066> Ego illum ante aedis praestolabor ludificatorem meum, 
<plavt. most. 1.1067> Quoius ego hodie ludificabo corium, si uiuo, probe. 
<plavt. most. 1.1068> Res palam est. Nunc te uidere meliust quid agas, Tranio. 
<plavt. most. 1.1069> Docte atque astu mihi captandumst cum illoc, ubi huc aduenerit. 
<plavt. most. 1.1070> Non ego illi extemplo hamum ostendam, sensim mittam lineam. 
<plavt. most. 1.1071> Dissimulabo me horum quicquam scire. O mortalem malum! 
<plavt. most. 1.1072> Alter hoc Athenis nemo doctior dici potest. 
<plavt. most. 1.1073> Verba illi non magi~ dare hodie quisquam quam lapidi potest. 
<plavt. most. 1.1074> Adgrediar hominem, appellabo. Nunc ego ille huc ueniat uelim. 
<plavt. most. 1.1075> Siquidem pol me quaeris, adsum praesens praesenti tibi. 
<plavt. most. 1.1076> Eugae! Tranio, quid agitur? Veniunt ruri rustici. 
<plavt. most. 1.1077> Philolaches iam hic aderit. Edepol mihi opportune aduenis. 
<plavt. most. 1.1078> Nostrum ego hunc uicinum opinor esse hominem audacem et malum. 
<plavt. most. 1.1079> Quidum? Quia negat nouisse uos - Negat? Nec uos sibi 
<plavt. most. 1.1080> Nummum umquam argenti dedisse. Abi, ludis me, credo hau negat. 
<plavt. most. 1.1081> Quid iam? Scio, iocaris tu nunc <istuc>. Nam ille quidem hau negat. 
<plavt. most. 1.1082> Immo edepol negat profecto, neque se hasce aedis Philolachi 
<plavt. most. 1.1083> Vendidisse. Eho an negauit sibi datum argentum, opsecro? 
<plavt. most. 1.1084> Quin ius iurandum pollicitust dare se, si uellem, mihi, 
<plavt. most. 1.1085> Neque se hasce aedis uendidisse neque sibi argentum datum. 
<plavt. most. 1.1086>* * * <datum> est. 
<plavt. most. 1.1087> Dixi ego istuc idem illi. Quid ait? Seruos pollicitust dare 
<plavt. most. 1.1088> Suos mihi omnis quaestioni. Nugas! Numquam edepol dabit. 
<plavt. most. 1.1089> Dat profecto. Quin +et illum in ius si ueniam+. Mane. 
<plavt. most. 1.1090> Experiar, ut opino. <"opino"?> certum est. Mihi hominem cedo. 
<plavt. most. 1.1093_1093> Quid si igitur ego accersam <iam> homines? Factum iam esse oportuit.
<plavt. most. 1.1091_1091> Vel hominem aedis iube mancupio poscere. Immo hoc primum uolo,
<plavt. most. 1.1092_1092> Quaestioni accipere seruos. Faciundum edepol censeo.
<plavt. most. 1.1094_1094> Ego interim hanc aram occupabo. Quid ita? nullam rem sapis.
<plavt. most. 1.1095> Ne enim illi huc confugere possint quaestioni quos dabit. 
<plavt. most. 1.1096> Hic ego tibi praesidebo, ne interbitat quaestio. 
<plavt. most. 1.1097> Surge. Minime. Ne occupassis, opsecro, aram. Qur? Scies. 
<plavt. most. 1.1098> Quia enim id maxume uolo, ut illi istoc confugiant. Sine: 
<plavt. most. 1.1099> Tanto apud iudicem hunc argenti condemnabo facilius. 
<plavt. most. 1.1100> Quod agas, id agas. Quid tu porro serere uis negotium? 
<plavt. most. 1.1101> Nescis quam metuculosa res sit ire ad iudicem? 
<plavt. most. 1.1102> Surgedum huc igitur. Consulere quiddam est quod tecum uolo. 
<plavt. most. 1.1103> Sic tamen hinc consilium dedero. Nimio plus sapio sedens. 
<plavt. most. 1.1104> Tum consilia firmiora sunt de diuinis locis. 
<plavt. most. 1.1105> Surge, ne nugare. Aspicedum contra me. Aspexi. Vides? 
<plavt. most. 1.1106> Video. Huc si quis intercedat tertius, pereat fame. 
<plavt. most. 1.1107> Quidum? Quia nil <illi> quaesti sit. Mali hercle ambo sumus. 
<plavt. most. 1.1108> Perii! Quid tibi est? Dedisti uerba Qui tandem? Probe 
<plavt. most. 1.1109> Med emunxti. Vide sis, satine recte: num mucci fluont? 
<plavt. most. 1.1110> Immo etiam cerebrum quoque omne capite emunxti meo. 
<plavt. most. 1.1111> Nam omnia male facta uostra repperi radicitus, 
<plavt. most. 1.1112> Non radicitus quidem hercle uerum etiam exradicitus 
<plavt. most. 1.1113> Numquam edepol hodie +inuitus destinant+ tibi. 
<plavt. most. 1.1114> Iam iubebo ignem et sarmenta, carnufex, circumdari. 
<plavt. most. 1.1115> Ne faxis, nam elixus esse quam assus soleo suauior. 
<plavt. most. 1.1116> Exempla edepol faciam ego in te. Quia placeo, exemplum expetis? 
<plavt. most. 1.1117> Loquere: quoiusmodi reliqui, quom hinc abibam, filium? 
<plavt. most. 1.1118> Cum pedibus, manibus, cum digitis, auribus, oculis, labris. 
<plavt. most. 1.1119> Aliud te rogo. Aliud ergo nunc tibi respondeo. 
<plavt. most. 1.1120> Sed eccum tui gnati sodalem uideo huc incedere 
<plavt. most. 1.1121> Callidamatem: illo praesente mecum agito, si quid uoles. 
<plavt. most. 1.1122> Vbi somno sepeliui omnem atque obdormiui crapulam, 
<plavt. most. 1.1123> Philolaches uenisse <dixit> mihi suom peregre huc patrem 
<plavt. most. 1.1124> Quoque modo hominem aduenientem seruos ludificatu~ sit, 
<plavt. most. 1.1125> Ait se metuere in conspectum sui patris procedere. 
<plavt. most. 1.1126> Nunc ego de sodalitate solus sum orator datus 
<plavt. most. 1.1127> Qui a patre eiius conciliarem pacem. Atque eccum optume! 
<plavt. most. 1.1128> Iubeo te saluere et saluos quom aduenis, Theopropides, 
<plavt. most. 1.1129> Peregre gaudeo. Hic apud nos hodie cenes, sic face. 
<plavt. most. 1.1130> Callidamates, di te ament. De cena facio gratiam. 
<plavt. most. 1.1131> Quin uenis? Promitte: ego ibo pro te, si tibi non lubet. 
<plavt. most. 1.1132> Verbero, etiam inrides? Quian me pro te ire ad cenam autumo? 
<plavt. most. 1.1133> Non enim ibis. Ego ferare faxo, ut meruisti, in crucem. 
<plavt. most. 1.1134> Age mitte istaec. Tu ad me ad cenam - Dic uenturum. Quid taces? 
<plavt. most. 1.1135> Sed tu istuc quid confugisti in aram? Inscitissumus 
<plavt. most. 1.1136> Adueniens perterruit me. Loquere nunc quid fecerim: 
<plavt. most. 1.1137> Nunc utrisque disceptator eccum adest, age disputa. 
<plavt. most. 1.1138> Filium corrupisse aio te meum. Ausculta modo. 
<plavt. most. 1.1139> Fateor peccauisse, amicam liberasse apsente te, 
<plavt. most. 1.1140> Faenori argentum sumpsisse; id esse apsumptum praedico. 
<plavt. most. 1.1141> Numquid aliud fecit nisi quod summis gnati generibus? 
<plavt. most. 1.1142> Hercle mihi tecum cauendum est, nimi~ qui es orator catus. 
<plavt. most. 1.1143> Sine me dum istuc iudicare. Surge, ego isti adsedero. 
<plavt. most. 1.1144> Maxume, accipe hanc <tute> ad te litem. Eni istic captio est. 
<plavt. most. 1.1145> Fac ego ne metuam <mihi atque> ut tu meam timeas uicem. 
<plavt. most. 1.1146> Iam minoris * * facio praequam quibu~ modis 
<plavt. most. 1.1147> Me ludificatust. Bene hercle factum, et factum gaudeo: 
<plavt. most. 1.1148> Sapere istac aetate oportet qui sunt capite candido. 
<plavt. most. 1.1149> Quid ego nunc faciam? Si amicus Diphilo aut Philemoni es, 
<plavt. most. 1.1150> Dicito is quo pacto tuo~ te seruos ludificauerit: 
<plavt. most. 1.1151> Optumas frustrationes dederis in comoediis. 
<plavt. most. 1.1152> Tace parumper, sine uicissim me loqui, ausculta. Licet. 
<plavt. most. 1.1153> Omnium primum sodalem me esse scis gnato tuo. 
<plavt. most. 1.1155_1155> Is adit me, nam illum prodire pudet in conspectum tuom
<plavt. most. 1.1156> Propterea quia fecit quae te scire scit. Nunc te opsecro, 
<plavt. most. 1.1157> Stultitiae adulescentiaeque eiius ignoscas: tuost; 
<plavt. most. 1.1158> Scis solere illanc aetatem tali ludo ludere. 
<plavt. most. 1.1159> Quidquid fecit, nobiscum una fecit: nos deliquimus. 
<plavt. most. 1.1160> Faenus, sortem sumptumque omnem, qui amica empta est, omnia 
<plavt. most. 1.1161> Nos dabimus, nos conferemus, nostro sumptu, non tuo. 
<plavt. most. 1.1162> Non potuit uenire orator magis ad me impetrabilis 
<plavt. most. 1.1163> Quam tu; neque sum illic iratus neque quicquam suscenseo. 
<plavt. most. 1.1164> Immo me praesente amato, bibito, facito quod lubet: 
<plavt. most. 1.1165> Si hoc pudet, fecisse sumptum, supplici habeo satis. 
<plavt. most. 1.1166> Dispudet. <Post> istam ueniam quid me fiet nunciam? 
<plavt. most. 1.1167> Verberibus, lutum, caedere pendens. Tamen etsi pudet? 
<plavt. most. 1.1168> Interimam hercle ego <te> si uiuo. Fac istam cunctam gratiam: 
<plavt. most. 1.1169> Tranio remitte quaeso hanc noxiam caussa mea. 
<plavt. most. 1.1170> Aliud quiduis impetrari a me facilius perferam 
<plavt. most. 1.1171> Quam ut non ego istum pro suis factis pessumis pessum premam. 
<plavt. most. 1.1172> Mitte quaeso istum. * Viden ut restat furcifer? 
<plavt. most. 1.1173> Tranio, quiesce, si sapi~. Tu quiesce hanc rem modo 
<plavt. most. 1.1174> Petere: ego illum, ut sit quietus, uerberibus subegero. 
<plavt. most. 1.1175> Nihil opust profecto. Age iam, sine ted exorarier. 
<plavt. most. 1.1176> Nolo ores. Quaeso hercle. Nolo, inquam, ores. Nequiquam neuis, 
<plavt. most. 1.1177> Hanc modo unam noxiam, unam - quaeso, fac caussa mea. 
<plavt. most. 1.1178> Quid grauaris? quasi non cras iam commeream aliam noxiam: 
<plavt. most. 1.1179> Ibi utrumque, et hoc et illud, poteris ulcisci probe. 
<plavt. most. 1.1180> Sine te exorem. Age abi, abi inpune. Em huic habeto gratiam. 
<plavt. most. 1.1181> Spectatores, fabula haec est acta, uos plausum date. 
