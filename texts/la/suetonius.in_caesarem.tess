<vers. e suet. caes. 1.1> Non Bibulo quiddam nuper sed Caesare factum est:
<vers. e suet. caes. 1.2> Nam Bibulo fieri consule nil memini.
<vers. e suet. caes. 2.1> Gallias Caesar subegit, Nicomedes Caesarem:
<vers. e suet. caes. 2.2> Ecce Caesar nunc triumphat, qui subegit Gallias,
<vers. e suet. caes. 2.3> Nicomedes non triumphat, qui subegit Caesarem.
<vers. e suet. caes. 3.1> Vrbani, seruate uxores: moechum caluom adducimus!
<vers. e suet. caes. 3.2> Aurum in Gallia effutuisti, hic sumpsisti mutuom!
<vers. e suet. caes. 4.1> Gallos Caesar in triumphum ducit, idem in curiam:
<vers. e suet. caes. 4.2> Galli bracas deposuerunt, latum clauum sumpserunt.
<vers. e suet. caes. 5.1> Brutus, quia reges eiecit, consul primus factus est:
<vers. e suet. caes. 5.2> Hic, quia consules eiecit, rex postremo factus est.
<vers. e suet. caes. 7.1> De germanis, non de Gallis, duo triumphant consules.
<vers. e suet. caes. 8.1> Concurrite omnes, augures, haruspices!
<vers. e suet. caes. 8.2> Portentum inusitatum conflatum est recens:
<vers. e suet. caes. 8.3> Nam mulas qui fricabat consul factus est.
<vers. e suet. caes. 9.1> Non te peto, piscem peto; quid me fugis, Galle?
<vers. e suet. caes. 10.1> Vigilantem habemus consulem Caninium,
<vers. e suet. caes. 10.2> Qui in consulatu somnum non uidit suo.
