<maxim. eleg. 1.1> Aemula quid cessas finem properare senectus?
<maxim. eleg. 1.2> Cur et in hoc fesso corpore tarda uenis?
<maxim. eleg. 1.3> Solue precor miseram tali de carcere uitam:
<maxim. eleg. 1.4> Mors est iam requies, uiuere poena mihi.
<maxim. eleg. 1.5_5> Non sum qui fueram: periit pars maxima nostri;
<maxim. eleg. 1.6> Hoc quoque quod superest languor et horror habent.
<maxim. eleg. 1.7> Lux grauis in luctu, rebus gratissima laetis,
<maxim. eleg. 1.8> Quodque omni peius funere, uelle mori.
<maxim. eleg. 1.9> Dum iuuenile decus, dum mens sensusque maneret
<maxim. eleg. 1.10_10> Orator toto clarus in orbe fui:
<maxim. eleg. 1.11> Saepe poetarum mendacia dulcia finxi,
<maxim. eleg. 1.12> Et ueros titulos res mihi ficta dabat:
<maxim. eleg. 1.13> Saepe perorata percepi lite coronam,
<maxim. eleg. 1.14> Et merui linguae praemia grata meae;
<maxim. eleg. 1.15_15> Quae cum defectis iam sint immortua membris,
<maxim. eleg. 1.16> Heu senibus uitae portio quanta manet?
<maxim. eleg. 1.17> Nec minor his aderat sublimis gratia formae
<maxim. eleg. 1.18>(Quae, uel si desint cetera, multa placet),
<maxim. eleg. 1.19> Quin etiam uirtus fuluo pretiosior auro,
<maxim. eleg. 1.20_20> Per quam praeclarum plus micat ingenium:
<maxim. eleg. 1.21> Si libuit celeres arcu intemptare sagittas
<maxim. eleg. 1.22> Occubuit telis praeda petita meis;
<maxim. eleg. 1.23> Si placuit canibus densos circumdare saltus,
<maxim. eleg. 1.24> Prostraui multas non sine laude feras;
<maxim. eleg. 1.25_25> Dulce fuit madidam si fors uersare palaestram,
<maxim. eleg. 1.26> Implicui ualidis lubrica membra toris.
<maxim. eleg. 1.27> Nunc agili cursu cunctos anteire solebam,
<maxim. eleg. 1.28> Nunc tragici cantus exsuperare melos.
<maxim. eleg. 1.29> Augebat meritum dulcis mixtura bonorum,
<maxim. eleg. 1.30_30> Vt semper uarium plus micat artis opus;
<maxim. eleg. 1.31> Nam quaecumque solent per se perpensa placere,
<maxim. eleg. 1.32> Alterno potius iuncta decore placent.
<maxim. eleg. 1.33> Has inter uirtutis opes tolerantia rerum
<maxim. eleg. 1.34> Spernebat cunctas insuperata minas:
<maxim. eleg. 1.35_35> Vertice nudato uentos pluuiasque ferebam,
<maxim. eleg. 1.36> Non mihi solstitium, non graue frigus erat;
<maxim. eleg. 1.37> Innabam gelidas Tiberini gurgitis undas,
<maxim. eleg. 1.38> Nec timui dubio credere membra freto.
<maxim. eleg. 1.39> Quamuis exiguo poteram requiescere somno
<maxim. eleg. 1.40_40> Et quamuis modico membra fouere cibo;
<maxim. eleg. 1.41> At si me subito uinosus repperit hospes
<maxim. eleg. 1.42> Aut fecit laetus sumere multa dies,
<maxim. eleg. 1.43> Cessit et ipse pater Bacchus stupuitque bibentem
<maxim. eleg. 1.44> Et, qui cuncta solet uincere, uictus abit.
<maxim. eleg. 1.45_45> Haut facile est animum tantis inflectere rebus,
<maxim. eleg. 1.46> Vt res oppositas mens ferat una duas:
<maxim. eleg. 1.47> Hoc quoque uirtutum quondam certamine magnum
<maxim. eleg. 1.48> Socratem palmam promeruisse ferunt,
<maxim. eleg. 1.49> Hinc etiam rigidum memorant ualuisse Catonem:
<maxim. eleg. 1.50_50> Non res in uitium, sed male facta cadunt.
<maxim. eleg. 1.51> Intrepidus quaecumque forent ad utrumque ferebar:
<maxim. eleg. 1.52> Cedebant animo tristia cuncta meo.
<maxim. eleg. 1.53> Pauperiem modico contentus semper amaui
<maxim. eleg. 1.54> Et rerum dominus nil cupiendo fui.
<maxim. eleg. 1.55_55> Tu me sola tibi subdis, miseranda senectus,
<maxim. eleg. 1.56> Cui cedit quicquid uincere cuncta potest:
<maxim. eleg. 1.57> In te corruimus, tua sunt quaecumque fatiscunt,
<maxim. eleg. 1.58> Vltima teque tuo conficis ipsa malo.
<maxim. eleg. 1.59> Ergo his ornatum meritis prouincia tota
<maxim. eleg. 1.60_60> Optabat natis me sociare suis;
<maxim. eleg. 1.61> Sed mihi dulce magis resoluto uiuere collo
<maxim. eleg. 1.62> Nullaque coniugii uincula grata pati:
<maxim. eleg. 1.63> Ibam per mediam uenali corpore Romam
<maxim. eleg. 1.64> Spectandus cunctis undique uirginibus.
<maxim. eleg. 1.65_65> Quaeque peti poterat, fuerat uel forte petita,
<maxim. eleg. 1.66> Erubuit uultus uisa puella meos
<maxim. eleg. 1.67> Et modo subridens latebras fugitiua petebat,
<maxim. eleg. 1.68> Non tamen effugiens tota latere uolens,
<maxim. eleg. 1.69> Sed magis ex aliqua cupiebat parte uideri,
<maxim. eleg. 1.70_70> Laetior hoc potius quod male tecta fuit.
<maxim. eleg. 1.71> Sic cunctis formosus ego gratusque uidebar
<maxim. eleg. 1.72> Omnibus, et sponsus sic generalis eram;
<maxim. eleg. 1.73> Sed tantum sponsus; nam me natura pudicum
<maxim. eleg. 1.74> Fecerat, et casto pectore durus eram.
<maxim. eleg. 1.75_75> Nam dum praecipuae cupio me iungere formae,
<maxim. eleg. 1.76> Permansi uiduo frigidus usque toro.
<maxim. eleg. 1.77> Omnis foeda mihi est atque omnis rustica uisa
<maxim. eleg. 1.78> Nullaque coniugio digna puella meo.
<maxim. eleg. 1.79> Horrebam tenues, horrebam corpore pingues;
<maxim. eleg. 1.80_80> Non mihi grata breuis, non mihi longa fuit.
<maxim. eleg. 1.81> Cum media tantum dilexi ludere forma;
<maxim. eleg. 1.82> Maior enim mediis gratia rebus inest.
<maxim. eleg. 1.83> Corporis has nostri mollis lasciuia partes
<maxim. eleg. 1.84> Incolit, has sedes mater amoris habet.
<maxim. eleg. 1.85_85> Quaerebam gracilem, sed quae non macra fuisset:
<maxim. eleg. 1.86> Carnis ad officium carnea membra placent.
<maxim. eleg. 1.87> Sit quod in amplexu delectet stringere corpus,
<maxim. eleg. 1.88> Ne laedant pressum quaelibet ossa latus.
<maxim. eleg. 1.89> Candida contempsi, nisi quae suffusa rubore
<maxim. eleg. 1.90_90> Vernarent propriis ora serena rosis.
<maxim. eleg. 1.91> Hunc Venus ante alios sibi uindicat ipsa colorem,
<maxim. eleg. 1.92> Diligit et florem Cypris ubique suum.
<maxim. eleg. 1.93> Aurea caesaries demissaque lactea ceruix
<maxim. eleg. 1.94> Vultibus ingenuis uisa sedere magis.
<maxim. eleg. 1.95_95> Nigra supercilia, frons libera, lumina clara,
<maxim. eleg. 1.96> Vrebant animum saepe notata meum.
<maxim. eleg. 1.97> Flammea dilexi modicumque tumentia labra,
<maxim. eleg. 1.98> Quae gustata mihi basia plena darent.
<maxim. eleg. 1.99> In tereti collo uisum est pretiosius aurum,
<maxim. eleg. 1.100_100> Gemmaque iudicio plus radiare meo:
<maxim. eleg. 1.101> Singula turpe seni quondam quaesita referre;
<maxim. eleg. 1.102> Et quod tunc decuit, iam modo crimen habet.
<maxim. eleg. 1.103> Diuersos diuersa iuuant: non omnibus annis
<maxim. eleg. 1.104> Omnia conueniunt: res prius apta nocet.
<maxim. eleg. 1.105_105> Exsultat leuitate puer, grauitate senectus:
<maxim. eleg. 1.106> Inter utrumque manens stat iuuenile decus.
<maxim. eleg. 1.107> Hunc tacitum tristemque decet, fit clarior ille
<maxim. eleg. 1.108> Laetitia et linguae garrulitate suae.
<maxim. eleg. 1.109> Cuncta trahit secum uertitque uolubile tempus
<maxim. eleg. 1.110_110> Nec patitur certa currere quaeque uia.
<maxim. eleg. 1.111> Nunc quia longa mihi grauis est et inutilis aetas,
<maxim. eleg. 1.112> Viuere cum nequeam, sit mihi posse mori.
<maxim. eleg. 1.113> O quam dura premit miseros condicio(==CONDI+CIO) uitae:
<maxim. eleg. 1.114> Nec mors humano subiacet arbitrio!
<maxim. eleg. 1.115_115> Dulce mori miseris, sed mors optata recedit;
<maxim. eleg. 1.116> At cum tristis erit, praecipitata uenit.
<maxim. eleg. 1.117> Me uero heu tantis defunctum in partibus olim
<maxim. eleg. 1.118> Tartareas uiuum constat inire uias.
<maxim. eleg. 1.119> Iam minor auditus, gustus minor, ipsa caligant(==CA-LI+GANT)
<maxim. eleg. 1.120_120> Lumina, uix tactu noscere certa queo.
<maxim. eleg. 1.121> Nullus dulcis odor, nulla est iam grata uoluptas:
<maxim. eleg. 1.122> Sensibus expertem quis superesse putet?
<maxim. eleg. 1.123> En Lethaea meam subeunt obliuia mentem,
<maxim. eleg. 1.124> Nec confusa sui iam meminisse potest:
<maxim. eleg. 1.125_125> Ad nullum consurgit opus, cum corpore languet
<maxim. eleg. 1.126> Atque intenta suis obstupet illa malis.
<maxim. eleg. 1.127> Carmina nulla cano: cantandi summa uoluptas
<maxim. eleg. 1.128> Effugit et uocis gratia uera perit.
<maxim. eleg. 1.129> Non fora sollicito, non blanda poemata fingo;
<maxim. eleg. 1.130_130> Litibus haut rabidis commoda dura sequor.
<maxim. eleg. 1.131> Ipsaque me species quondam dilecta reliquit,
<maxim. eleg. 1.132> Et uideor formae mortuus esse meae.
<maxim. eleg. 1.133> Pro niueo rutiloque prius nunc inficit ora
<maxim. eleg. 1.134> Pallor et exsanguis funereusque color.
<maxim. eleg. 1.135_135> Aret sicca cutis, rigidi stant undique nerui,
<maxim. eleg. 1.136> Et lacerant uncae scabrida membra manus.
<maxim. eleg. 1.137> Quondam ridentes oculi nunc fonte perenni
<maxim. eleg. 1.138> Deplangunt poenas nocte dieque suas;
<maxim. eleg. 1.139> Et quos grata prius ciliorum serta tegebant,
<maxim. eleg. 1.140_140> Desuper incumbens hispida silua premit,
<maxim. eleg. 1.141> Ac uelut inclusi caeco conduntur in antro:
<maxim. eleg. 1.142> Toruum nescio quid heu furiale uident.
<maxim. eleg. 1.143> Iam pauor est uidisse senem, nec credere possis
<maxim. eleg. 1.144> Hunc hominem, humana qui ratione caret.
<maxim. eleg. 1.145_145> Si libros repeto, duplex se littera findit,
<maxim. eleg. 1.146> Largior occurrit pagina nota mihi.
<maxim. eleg. 1.147> Claram per nebulas uideor mihi cernere lucem,
<maxim. eleg. 1.148> Nubila sunt oculis ipsa serena meis.
<maxim. eleg. 1.149> Eripitur sine morte dies: caligine caeca
<maxim. eleg. 1.150_150> Septum tartareo quis neget esse loco?
<maxim. eleg. 1.151> Talia quis demens homini persuaserit auctor
<maxim. eleg. 1.152> Vt cupiat, uoto turpior esse suo?
<maxim. eleg. 1.153> Iam subeunt morbi, subeunt discrimina mille,
<maxim. eleg. 1.154> Iam dulces epulae deliciaeque nocent.
<maxim. eleg. 1.155_155> Cogimur a gratis animum suspendere rebus,
<maxim. eleg. 1.156> Atque ut uiuamus uiuere destitimus.
<maxim. eleg. 1.157> Et me, quem dudum iam nulla aduersa nocebant,
<maxim. eleg. 1.158> Ipsa quibus regimur nunc alimenta grauant.
<maxim. eleg. 1.159> Esse libet saturum: saturum mox esse pigebit;
<maxim. eleg. 1.160_160> Praestat ut abstineam: abstinuisse nocet.
<maxim. eleg. 1.161> Quae modo profuerat, contraria redditur esca:
<maxim. eleg. 1.162> Fastidita iacet, quae modo dulcis erat:
<maxim. eleg. 1.163> Non Veneris, non grata mihi sunt munera Bacchi,
<maxim. eleg. 1.164> Nec quicquid uitae fallere damna solet.
<maxim. eleg. 1.165_165> Sola iacens natura manet, quae sponte per horas
<maxim. eleg. 1.166> Soluitur et uitio carpitur ipsa suo.
<maxim. eleg. 1.167> Non totiens experta mihi medicamina prosunt,
<maxim. eleg. 1.168> Non aegris quicquid ferre solebat opem;
<maxim. eleg. 1.169> Sed cum materia pereunt quaecumque parantur,
<maxim. eleg. 1.170_170> Fit magis et damnis tristior urna suis.
<maxim. eleg. 1.171> Non secus instantem cupiens fulcire ruinam
<maxim. eleg. 1.172> Diuersis contra nititur obicibus,
<maxim. eleg. 1.173> Donec longa dies omni compage soluta
<maxim. eleg. 1.174> Ipsum cum rebus subruat auxilium.
<maxim. eleg. 1.175_175> Quid, quod nulla leuant animum spectacula rerum,
<maxim. eleg. 1.176> Nec mala tot uitae dissimulare licet?
<maxim. eleg. 1.177> Turpe seni uultus nitidi uestesque decorae,
<maxim. eleg. 1.178> Quis sine iamque ipsum uiuere turpe seni.
<maxim. eleg. 1.179> Crimen amare iocos, crimen conuiuia, cantus:
<maxim. eleg. 1.180_180> O miseri, quorum gaudia crimen habent.
<maxim. eleg. 1.181> Quid mihi diuitiae, quarum si dempseris usum,
<maxim. eleg. 1.182> Quamuis largus opum, semper egenus ero?
<maxim. eleg. 1.183> Immo etiam poena est partis incumbere rebus,
<maxim. eleg. 1.184> Quas cum possideas est uiolare nefas.
<maxim. eleg. 1.185_185> Non aliter sitiens uicinas Tantalus undas
<maxim. eleg. 1.186> Captat et appositis abstinet ora cibis.
<maxim. eleg. 1.187> Efficior custos rerum magis ipse mearum
<maxim. eleg. 1.188> Conseruans aliis, quae periere mihi;
<maxim. eleg. 1.189> Sicut in auricomis dependens plurimus hortis
<maxim. eleg. 1.190_190> Peruigil obseruat non sua poma draco.
<maxim. eleg. 1.191> Hinc me sollicitum torquent super omnia curae,
<maxim. eleg. 1.192> Hinc requies animo non datur ulla meo.
<maxim. eleg. 1.193> Quaerere quae nequeo, semper retinere laboro;
<maxim. eleg. 1.194> Et retinens semper nil tenuisse puto.
<maxim. eleg. 1.195_195> Stat dubius tremulusque senex semperque malorum
<maxim. eleg. 1.196> Credulus, et stultus quae facit ipse timet.
<maxim. eleg. 1.197> Laudat praeteritos, praesentes despicit annos:
<maxim. eleg. 1.198> Hoc tantum rectum, quod sapit ipse, putat.
<maxim. eleg. 1.199> Se solum doctum, se iudicat esse peritum;
<maxim. eleg. 1.200_200> Et quod sit sapiens desipit inde magis.
<maxim. eleg. 1.201> Multa licet nolis referens eademque reuoluens
<maxim. eleg. 1.202> Narrat et alloquium conspuit ipse suum.
<maxim. eleg. 1.203> Deficit auditor, non deficit ipse loquendo:
<maxim. eleg. 1.204> O sola fortes garrulitate senes!
<maxim. eleg. 1.205_205> Omnia nequicquam clamosis uocibus implet:
<maxim. eleg. 1.206> Nil satis est: horrent, quae placuere modo.
<maxim. eleg. 1.207> Arridet de se ridentibus, ac sibi plaudens
<maxim. eleg. 1.208> Incipit obprobrio laetior esse suo.
<maxim. eleg. 1.209> Hae sunt primitiae mortis, his partibus aetas
<maxim. eleg. 1.210_210> Defluit et pigris gressibus ima petit.
<maxim. eleg. 1.211> Non habitus, non ipse color, non gressus euntis,
<maxim. eleg. 1.212> Non species eadem quae fuit ante manet.
<maxim. eleg. 1.213> Labitur ex umeris demisso corpore uestis,
<maxim. eleg. 1.214> Quaeque breuis fuerat iam modo longa mihi est.
<maxim. eleg. 1.215_215> Contrahimur miroque modo decrescimus: ipsa
<maxim. eleg. 1.216> Diminui nostri corporis ossa putes.
<maxim. eleg. 1.217> Nec caelum spectare licet, sed prona senectus
<maxim. eleg. 1.218> Terram, qua genita est et reditura, uidet
<maxim. eleg. 1.219> Fitque tripes, prorsus quadrupes, ut paruulus infans,
<maxim. eleg. 1.220_220> Et per sordentem flebile! repit humum.
<maxim. eleg. 1.221> Ortus cuncta suos repetunt matremque requirunt,
<maxim. eleg. 1.222> Et redit ad nihilum, quod fuit ante nihil.
<maxim. eleg. 1.223> Hinc est quod baculo incumbens ruitura senectus
<maxim. eleg. 1.224> Assiduo pigram uerbere pulsat humum
<maxim. eleg. 1.225_225> Et numerosa mouens certo uestigia passu
<maxim. eleg. 1.226> Talia rugato creditur ore loqui:
<maxim. eleg. 1.227>"Suscipe me genitrix, nati miserere laborum:
<maxim. eleg. 1.228> Membra uelis gremio fessa fouere tuo:
<maxim. eleg. 1.229> Horrent me pueri, nequeo uelut ante uideri:
<maxim. eleg. 1.230_230> Horrendos partus cur sinis esse tuos?
<maxim. eleg. 1.231> Nil mihi cum superis: expleui munera uitae:
<maxim. eleg. 1.232> Redde, precor, patrio mortua membra solo.
<maxim. eleg. 1.233> Quid miseros uariis prodest suspendere poenis?
<maxim. eleg. 1.234> Non est materni pectoris ista pati."
<maxim. eleg. 1.235_235> His dictis trunco titubantes sustinet artus,
<maxim. eleg. 1.236> Neglecti repetens stramina dura tori.
<maxim. eleg. 1.237> Quo postquam iacuit, misero quid funere differt?
<maxim. eleg. 1.238> Heu tantum adtracti corporis ossa uides.
<maxim. eleg. 1.239> Cumque magis semper iaceat uiuatque iacendo,
<maxim. eleg. 1.240_240> Quis sub uitali computet esse loco?
<maxim. eleg. 1.241> Iam poena est totum quod uiuimus: urimur aestu,
<maxim. eleg. 1.242> Officiunt nebulae, frigus et aura nocet;
<maxim. eleg. 1.243> Ros laedit modicoque etiam corrumpimur imbre,
<maxim. eleg. 1.244> Veris et autumni laedit amoena dies.
<maxim. eleg. 1.245_245> Hinc miseros scabies, hinc tussis anhela fatigat:
<maxim. eleg. 1.246> Continuos gemitus aegra senectus habet.
<maxim. eleg. 1.247> Hos superesse reor, quibus et spirabilis aer
<maxim. eleg. 1.248> Et lux, qua regimur, redditur ipsa grauis?
<maxim. eleg. 1.249> Ipse etiam, cunctis requies gratissima, somnus
<maxim. eleg. 1.250_250> Auolat et sera uix mihi nocte redit,
<maxim. eleg. 1.251> Vel si lassatos umquam dignabitur artus,
<maxim. eleg. 1.252> Turbidus heu quantis horret imaginibus!
<maxim. eleg. 1.253> Mollia fulcra tori duris sunt cautibus aequa,
<maxim. eleg. 1.254> Parua licet magnum pallia pondus habent.
<maxim. eleg. 1.255_255> Cogor per mediam turbatus surgere noctem
<maxim. eleg. 1.256> Multaque, ne patiar deteriora, pati.
<maxim. eleg. 1.257> Vincimur infirmi defectu corporis, et qua
<maxim. eleg. 1.258> Noluero, infelix hac ego parte trahor.
<maxim. eleg. 1.259> Omnia naturae soluuntur uiscera nostrae,
<maxim. eleg. 1.260_260> Et tam praeclarum quam male nutat opus!
<maxim. eleg. 1.261> His ueniens onerata malis incurua senectus
<maxim. eleg. 1.262> Cedere ponderibus se docet ipsa suis.
<maxim. eleg. 1.263> Ergo quis has cupiat per longum ducere poenas
<maxim. eleg. 1.264> Paulatimque anima deficiente mori?
<maxim. eleg. 1.265_265> Morte mori melius, quam uitam ducere mortis
<maxim. eleg. 1.266> Et sensus membris sic sepelire suis.
<maxim. eleg. 1.267> Non queror, heu, longi, quod totum soluitis, anni:
<maxim. eleg. 1.268> Improba naturae dicere iura nefas.
<maxim. eleg. 1.269> Deficiunt ualidi longaeuo tempore tauri,
<maxim. eleg. 1.270_270> Et quondam pulcher fit modo turpis equus.
<maxim. eleg. 1.271> Fracta diu rabidi compescitur ira leonis,
<maxim. eleg. 1.272> Lentaque per senium Caspia tigris erit.
<maxim. eleg. 1.273> Ipsa etiam ueniens consumit saxa uetustas,
<maxim. eleg. 1.274> Et nullum est quod non tempore cedat opus.
<maxim. eleg. 1.275_275> Sed mihi uenturos melius praeuertere casus
<maxim. eleg. 1.276> Atque infelices anticipare dies:
<maxim. eleg. 1.277> Poena minor, certam subito perferre ruinam:
<maxim. eleg. 1.278> Quod timeas grauius sustinuisse diu.
<maxim. eleg. 1.279> At quos fert alios quis possit dicere casus?
<maxim. eleg. 1.280_280> Hoc quoque difficile est commemorasse seni.
<maxim. eleg. 1.281> Iurgia, contemptus uiolentaque damna secuntur,
<maxim. eleg. 1.282> Nec quisquam ex tantis praebet amicus opem.
<maxim. eleg. 1.283> Ipsi me pueri atque ipsae sine lite puellae
<maxim. eleg. 1.284> Turpe putant dominum iam uocitare suum.
<maxim. eleg. 1.285_285> Irrident gressus, irrident denique uultum
<maxim. eleg. 1.286> Et tremulum, quondam quod timuere, caput.
<maxim. eleg. 1.287> Cumque nihil uideam, tamen hoc spectare licebit,
<maxim. eleg. 1.288> Vt grauior misero poena sit ista mihi.
<maxim. eleg. 1.289> Felix qui meruit tranquillam ducere uitam
<maxim. eleg. 1.290_290> Et laeto stabiles claudere fine dies:
<maxim. eleg. 1.291> Dura satis miseris memoratio prisca bonorum,
<maxim. eleg. 1.292> Et grauius summo culmine mersa ruunt.
<maxim. eleg. 2.1> En dilecta mihi nimium formosa Lycoris,
<maxim. eleg. 2.2> Cum qua mens eadem, res fuit una mihi,
<maxim. eleg. 2.3> Post multos quibus indiuisi uiximus annos (295)
<maxim. eleg. 2.4> Respuit amplexus, heu, pauefacta meos;
<maxim. eleg. 2.5_5> Iamque alios iuuenes aliosque requirit amores:
<maxim. eleg. 2.6> Me uocat inbellem decrepitumque senem;
<maxim. eleg. 2.7> Nec meminisse uolet transactae dulcia uitae
<maxim. eleg. 2.8> Nec quod me potius reddidit ipsa senem; (300)
<maxim. eleg. 2.9> Immo etiam causas ingrata ac perfida fingit,
<maxim. eleg. 2.10_10> Vt spretus(==SPRE-TU-S) uitio(==VI+TI-O-) me iudicer esse meo.
<maxim. eleg. 2.11> Haec me praeteriens cum dudum forte uideret,
<maxim. eleg. 2.12> Expuit obductis uestibus ora tegens.
<maxim. eleg. 2.13>"Hunc" inquit "dilexi? hic me complexus amauit? (305)
<maxim. eleg. 2.14> Huic ego saepe, nefas, oscula blanda dedi?"
<maxim. eleg. 2.15_15> Nauseat et priscum uomitu ceu fundit amorem,
<maxim. eleg. 2.16> Inponit capiti plurima dira meo.
<maxim. eleg. 2.17> En, quid longa dies nunc affert! ut sibi quisquam
<maxim. eleg. 2.18> Quondam dilectum prodere turpe putet! (310)
<maxim. eleg. 2.19> Nonne fuit melius tali me tempore fungi,
<maxim. eleg. 2.20_20> Quo nulli merito despiciendus eram,
<maxim. eleg. 2.21> Quam, postquam periit quicquid fuit ante decoris,
<maxim. eleg. 2.22> Extinctum meritis uiuere criminibus?
<maxim. eleg. 2.23> Iam nihil est totum quod uiximus: omnia secum (315)
<maxim. eleg. 2.24> Tempus praeteriens horaque summa trahit.
<maxim. eleg. 2.25_25> Atque tamen - niuei circumdant tempora cani
<maxim. eleg. 2.26> Et iam caeruleus inficit ora color -
<maxim. eleg. 2.27> Praestat adhuc nimiumque sibi speciosa uidetur
<maxim. eleg. 2.28> Atque annos mecum despicit illa suos. (320)
<maxim. eleg. 2.29> Et, fateor, primae retinet monimenta figurae,
<maxim. eleg. 2.30_30> Atque inter cineres condita flamma manet.
<maxim. eleg. 2.31> Vt uideo, pulcris etiam uos parcitis, anni,
<maxim. eleg. 2.32> Nec ueteris formae gratia tota perit.
<maxim. eleg. 2.33> Reliquiis ueterum iuuenes pascuntur amorum, (325)
<maxim. eleg. 2.34> Et, si quid nunc est, quod fuit ante placet:
<maxim. eleg. 2.35_35> Ante oculos statuunt primaeui temporis actus
<maxim. eleg. 2.36> Atque in praeteritum luxuriantur opus.
<maxim. eleg. 2.37> Et quia nos totus membrorum deserit usus,
<maxim. eleg. 2.38> Nullius amplexus quod memoretur habet, (330)
<maxim. eleg. 2.39> Sed solus miseris superest post omnia luctus:
<maxim. eleg. 2.40_40> Quot bona tunc habui, tot modo damna fleo.
<maxim. eleg. 2.41> Omnia nemo pati, non omnes omnia possunt
<maxim. eleg. 2.42> Efficere: hoc uincit femina uicta uiro.
<maxim. eleg. 2.43> Ergo uelut pecudum praesentia sola manebunt? (335)
<maxim. eleg. 2.44> Nil de transactis quod memoretur erit?
<maxim. eleg. 2.45_45> Cum fugiunt et bruta nouos animalia campos
<maxim. eleg. 2.46> Ac repetunt celeres pascua nota greges,
<maxim. eleg. 2.47> Sub qua decubuit requiescere diligit umbra
<maxim. eleg. 2.48> Taurus et amissum quaerit ouile pecus, (340)
<maxim. eleg. 2.49> Dulcius in solitis cantat philomela rubetis
<maxim. eleg. 2.50_50> Fitque suum rabidis dulce cubile feris.
<maxim. eleg. 2.51> Tu tantum bene nota tibi atque experta relinquis,
<maxim. eleg. 2.52> Hospitia et potius non manifesta petis.
<maxim. eleg. 2.53> Nonne placet melius certis confidere rebus? (345)
<maxim. eleg. 2.54> Euentus uarios res noua semper habet.
<maxim. eleg. 2.55_55> Sum grandaeuus ego, nec tu minus alba capillis:
<maxim. eleg. 2.56> Par aetas animos conciliare solet.
<maxim. eleg. 2.57> Si modo non possum, quondam potuisse memento:
<maxim. eleg. 2.58> Sit satis ut placeam me placuisse prius. (350)
<maxim. eleg. 2.59> Permanet inualidis reuerentia prisca colonis,
<maxim. eleg. 2.60_60> Quod fuit in uetulo milite miles amat,
<maxim. eleg. 2.61> Rusticus expertum deflet cessisse iuuencum,
<maxim. eleg. 2.62> Cum quo consenuit uictor honorat equum.
<maxim. eleg. 2.63> Nec me adeo primis spoliauit floribus aetas: (355)
<maxim. eleg. 2.64> En facio uersus et mea facta cano.
<maxim. eleg. 2.65_65> Sit grauitas sitque ipsa tibi ueneranda senectus,
<maxim. eleg. 2.66> Sit quod te nosti uiuere uelle diu.
<maxim. eleg. 2.67> Quis suam in alterius condemnet crimine uitam
<maxim. eleg. 2.68> Et quo pertendit claudere certet iter? (360)
<maxim. eleg. 2.69> Dicere si fratrem seu dedignaris amicum,
<maxim. eleg. 2.70_70> Dic patrem: affectum nomen utrumque tenet.
<maxim. eleg. 2.71> Vincat honor luxum, pietas succedat amori:
<maxim. eleg. 2.72> Plus ratio quam uis caeca ualere solet.
<maxim. eleg. 2.73> His lacrimis longos, quantum fas, fleuimus annos: (365)
<maxim. eleg. 2.74> Est graue quod doleat commemorare diu.
<maxim. eleg. 3.1> Nunc operae pretium est quaedam memorare iuuentae
<maxim. eleg. 3.2> Atque senectutis pauca referre meae,
<maxim. eleg. 3.3> Quis lector mentem rerum uertigine fractam
<maxim. eleg. 3.4> Erigat et maestum noscere curet opus. (370)
<maxim. eleg. 3.5_5> Captus amore tuo demens, Aquilina, ferebar
<maxim. eleg. 3.6> Pallidus et tristis, captus amore tuo.
<maxim. eleg. 3.7> Nondum quid sit amor uel quid Venus ignea noram,
<maxim. eleg. 3.8> Torquebar potius rusticitate mea.
<maxim. eleg. 3.9> Nec minus illa meo percussa cupidine flagrans (375)
<maxim. eleg. 3.10_10> Errabat, tota non capienda domo.
<maxim. eleg. 3.11> Carmina, pensa procul nimium dilecta iacebant:
<maxim. eleg. 3.12> Solus amor cordi curaque semper erat.
<maxim. eleg. 3.13> Nec reperire uiam, caecum qua pasceret ignem,
<maxim. eleg. 3.14> Docta nec alternis reddere uerba notis; (380)
<maxim. eleg. 3.15_15> Tantum in conspectu studium praestabat inane,
<maxim. eleg. 3.16> Anxia uel solo lumine corda fouens.
<maxim. eleg. 3.17> Me pedagogus adit, illam tristissima mater
<maxim. eleg. 3.18> Seruabat tanti poena secunda mali:
<maxim. eleg. 3.19> Pensabant oculos nutusque per omnia nostros (385)
<maxim. eleg. 3.20_20> Quaeque solet mentis ducere signa calor.
<maxim. eleg. 3.21> Dum licuit, uotum tacite compressimus ambo
<maxim. eleg. 3.22> Et uaria dulces teximus arte dolos.
<maxim. eleg. 3.23> At postquam teneram rupit uerecundia frontem
<maxim. eleg. 3.24> Nec ualuit penitus flamma recepta tegi, (390)
<maxim. eleg. 3.25_25> Mox captare locos et tempora coepimus ambo
<maxim. eleg. 3.26> Atque superciliis luminibusque loqui,
<maxim. eleg. 3.27> Fallere sollicitos, suspensos ponere gressus
<maxim. eleg. 3.28> Et tota nullo currere nocte sono.
<maxim. eleg. 3.29> Nec longum: genetrix furtiuum sensit amorem; (395)
<maxim. eleg. 3.30_30> Et medicare parans uulnera uulneribus
<maxim. eleg. 3.31> Increpitat caeditque: fouentur caedibus ignes,
<maxim. eleg. 3.32> Vt solet adiecto crescere flamma rogo.
<maxim. eleg. 3.33> Concipiunt geminum flagrantia corda furorem,
<maxim. eleg. 3.34> Et sic permixto saeuit amore dolor. (400)
<maxim. eleg. 3.35_35> Tunc me uisceribus per totum quaerit anhelis,
<maxim. eleg. 3.36> Emptum suppliciis quem putat esse suis.
<maxim. eleg. 3.37> Nec memorare pudet turpesque reuoluere uestes,
<maxim. eleg. 3.38> Immo etiam gaudens imputat illa mihi.
<maxim. eleg. 3.39>"Pro te susceptos iuuat" inquit "ferre dolores: (405)
<maxim. eleg. 3.40_40> Tu pretium tanti dulce cruoris eris.
<maxim. eleg. 3.41> Sit modo certa fides atque inconcussa uoluntas:
<maxim. eleg. 3.42> Quae nihil imminuit passio, nulla fuit."
<maxim. eleg. 3.43> His egomet stimulis angebar semper et ardens
<maxim. eleg. 3.44> Languebam, nec spes ulla salutis erat. (410)
<maxim. eleg. 3.45_45> Prodere non ausus carpebar uulnere muto;
<maxim. eleg. 3.46> Sed stupor et macies uocis habebat opus.
<maxim. eleg. 3.47> Hic mihi, magnarum scrutator maxime rerum,
<maxim. eleg. 3.48> Solus, Boethi, fers miseratus opem.
<maxim. eleg. 3.49> Nam cum me curis intentum saepe uideres (415)
<maxim. eleg. 3.50_50> Nec posses causas noscere tristitiae,
<maxim. eleg. 3.51> Tandem prospiciens tali me peste teneri
<maxim. eleg. 3.52> Mitibus alloquiis pandere clausa iubes:
<maxim. eleg. 3.53>"Dic" ait(==A:IT) "et unde nouo correptus carperis aestu?
<maxim. eleg. 3.54> Dicito et edicti sume doloris opem. (420)
<maxim. eleg. 3.55_55> Non intellecti nulla est curatio morbi,
<maxim. eleg. 3.56> Vt magis inclusis ignibus antra fremunt."
<maxim. eleg. 3.57> Dum pudor est tam foeda loqui uitiumque fateri
<maxim. eleg. 3.58> Agnouit taciti conscia signa mali.
<maxim. eleg. 3.59> Mox ait: "occultae satis est res prodita causae, (425)
<maxim. eleg. 3.60_60> Pone metum: ueniam uis tibi tanta dabit."
<maxim. eleg. 3.61> Prostratus pedibus uerecunda(==VE-RE-CUNDA) silentia rupi,
<maxim. eleg. 3.62> Cum lacrimis referens ordine cuncta suo.
<maxim. eleg. 3.63>"Fare" ait "an placitae potiaris munere formae."
<maxim. eleg. 3.64> Respondi "pietas talia uelle fugit." (430)
<maxim. eleg. 3.65_65> Soluitur in risum exclamans: "pro mira uoluntas!
<maxim. eleg. 3.66> Castus amor Veneris dicito quando fuit?
<maxim. eleg. 3.67> Parcere dilectae iuuenis desiste puellae:
<maxim. eleg. 3.68> Impius huic fueris, si pius esse uelis.
<maxim. eleg. 3.69> Vnguibus et morsu teneri pascuntur amores, (435)
<maxim. eleg. 3.70_70> Vulnera non refugit res magis apta plagae."
<maxim. eleg. 3.71> Interea donis permulcet corda parentum
<maxim. eleg. 3.72> Et pretio faciles in mea uota trahit.
<maxim. eleg. 3.73> Auri caecus amor natiuum uincit amorem:
<maxim. eleg. 3.74> Coeperunt natae crimen amare suae. (440)
<maxim. eleg. 3.75_75> Dant uitiis furtisque locum, dant iungere dextras
<maxim. eleg. 3.76> Et totum ludo concelebrare diem.
<maxim. eleg. 3.77> Permissum fit uile nefas, fit languidus ardor:
<maxim. eleg. 3.78> Vicerunt morbum languida corda suum.
<maxim. eleg. 3.79> Illa nihil quaesita uidens procedere, causam (445)
<maxim. eleg. 3.80_80> Odit et illaeso corpore tristis abit.
<maxim. eleg. 3.81> Proieci uanas sanato pectore curas
<maxim. eleg. 3.82> Et subito didici quam miser ante fui.
<maxim. eleg. 3.83>"Salue sancta" inquam "semperque intacta maneto,
<maxim. eleg. 3.84> Virginitas, per me plena pudoris eris." (450)
<maxim. eleg. 3.85_85> Quae postquam perlata uiro sunt omnia tanto
<maxim. eleg. 3.86> Meque uidet fluctus exsuperasse meos,
<maxim. eleg. 3.87>"Macte" inquit "iuuenis, proprii dominator amoris,
<maxim. eleg. 3.88> Et de contemptu sume trophaea tuo.
<maxim. eleg. 3.89> Arma tibi Veneris cedantque Cupidinis arcus, (455)
<maxim. eleg. 3.90_90> Cedat et armipotens ipsa Minerua tibi."
<maxim. eleg. 3.91> Sic mihi peccandi studium permissa potestas
<maxim. eleg. 3.92> Abstulit atque ipsum talia uelle fugit.
<maxim. eleg. 3.93> Ingrati, tristes pariter discessimus ambo:
<maxim. eleg. 3.94> Discidii ratio uita pudica fuit. (460)
<maxim. eleg. 4.1> Restat adhuc alios turpesque reuoluere casus
<maxim. eleg. 4.2> Atque aliquo molli pascere corda ioco.
<maxim. eleg. 4.3> Conueniunt etenim delirae ignaua senectae,
<maxim. eleg. 4.4> Aptaque sunt operi carmina uana meo.
<maxim. eleg. 4.5_5> Sic uicibus uariis alternos fallimus annos, (465)
<maxim. eleg. 4.6> Et mutata magis tempora grata mihi.
<maxim. eleg. 4.7> Virgo fuit, species dederat cui candida nomen
<maxim. eleg. 4.8> Candida; diuersis nam bene compta modis.
<maxim. eleg. 4.9> Huic ego per totum uidi pendentia corpus
<maxim. eleg. 4.10_10> Cymbala multiplices edere pulsa sonos: (470)
<maxim. eleg. 4.11> Nunc niueis digitis, nunc pulsas pectine chordas
<maxim. eleg. 4.12> Arguto quicquam murmure dulce loqui.
<maxim. eleg. 4.13> Sic me diuersis tractum de partibus una
<maxim. eleg. 4.14> Carpebat uariis pulcra puella modis.
<maxim. eleg. 4.15_15> Hanc ego saltantem subito correptus amaui (475)
<maxim. eleg. 4.16> Et coepi tacitus uulnera grata pati.
<maxim. eleg. 4.17> Singula uisa semel semper memorare libebat:
<maxim. eleg. 4.18> Haerebant animo nocte dieque meo.
<maxim. eleg. 4.19> Saepe uelut uisae laetabar imagine formae,
<maxim. eleg. 4.20_20> Et procul absenti uoce manuque fui; (480)
<maxim. eleg. 4.21> Saepe, uelut praesens fuerit, mecum ipse loquebar,
<maxim. eleg. 4.22> Cantabam dulces quos solet illa modos.
<maxim. eleg. 4.23> O quotiens demens, quotiens sine mente putabar!
<maxim. eleg. 4.24> Nec, puto, fallebar: non bene sanus eram.
<maxim. eleg. 4.25_25> Atque aliquis, cui caeca foret bene nota uoluptas: (485)
<maxim. eleg. 4.26>"Cantat cantantem Maximianus amat."
<maxim. eleg. 4.27> Certe difficile est abscondere pectoris aestus,
<maxim. eleg. 4.28> Panditur et clauso saepius ore furor.
<maxim. eleg. 4.29> Nam subito inficiens uultum pallorque ruborque
<maxim. eleg. 4.30_30> Interdum clausae uocis habebat opus. (490)
<maxim. eleg. 4.31> Nec minus ipsa meas prodebant somnia curas,
<maxim. eleg. 4.32> Somnia secreto non bene fida meo.
<maxim. eleg. 4.33> Nam cum sopitos premerent obliuia sensus,
<maxim. eleg. 4.34> Confessa est facinus nescia lingua suum.
<maxim. eleg. 4.35_35>"Candida", clamabam, "propera: cur, Candida, tardas? (495)
<maxim. eleg. 4.36> Nox abit et furtis lux inimica redit."
<maxim. eleg. 4.37> Proximus at genitor mecum comitatus amatae
<maxim. eleg. 4.38> Virginis herbosa forte iacebat humo:
<maxim. eleg. 4.39> Illius ad nomen turbatos excitat artus,
<maxim. eleg. 4.40_40> Exilit et natam credit adesse suam. (500)
<maxim. eleg. 4.41> Omnia collustrans toto me pectore somnum
<maxim. eleg. 4.42> Prospicit efflantem nec meminisse mei.
<maxim. eleg. 4.43>"Vana putas an uera? sopor ludibria iactat
<maxim. eleg. 4.44> An te uerus" ait "pectoris ardor habet?
<maxim. eleg. 4.45_45> Credo equidem assuetas animo remeare figuras, (505)
<maxim. eleg. 4.46> Et fallax studium ludit imago suum."
<maxim. eleg. 4.47> Stat tamen attonitus perplexaque murmura captat
<maxim. eleg. 4.48> Et tacitis precibus dicere plura rogat.
<maxim. eleg. 4.49> Sic ego, qui cunctis sanctae grauitatis habebar,
<maxim. eleg. 4.50_50> Proditus indicio sum miser ipse meo. (510)
<maxim. eleg. 4.51> Et nunc infelix tota est in crimine uita,
<maxim. eleg. 4.52> Et peccare senem non potuisse pudet.
<maxim. eleg. 4.53> Deserimur uitiis, fugit indignata uoluptas;
<maxim. eleg. 4.54> Nec quod non possum non uoluisse(==VOLUISSE) meum est.
<maxim. eleg. 4.55_55> Hoc etiam meminisse licet, quod serior aetas (515)
<maxim. eleg. 4.56> Intulit, et gemitus, quos mihi laeta dedit,
<maxim. eleg. 4.57> Si quis has possit naturae adtingere partes,
<maxim. eleg. 4.58> Gnarus ut sapiens noxia saepe uelit.
<maxim. eleg. 4.59> Interdum rapimur uitiis trahimurque uolentes,
<maxim. eleg. 4.60_60> Et quod non cupiunt pectora bruta uolunt. (520)
<maxim. eleg. 5.1> Missus ad Eoas legati munere partes,
<maxim. eleg. 5.2> Tranquillum cunctis nectere pacis opus,
<maxim. eleg. 5.3> Dum studeo gemini componere foedera regni,
<maxim. eleg. 5.4> Inueni cordis bella nefanda mei.
<maxim. eleg. 5.5_5> Hic me suscipiens Etruscae gentis alumnum (525)
<maxim. eleg. 5.6> Inuoluit patriis Graia puella dolis.
<maxim. eleg. 5.7> Nam cum se nostro captam simularet amore,
<maxim. eleg. 5.8> Me potius uero fecit amore capi.
<maxim. eleg. 5.9> Peruigil ad nostras astabat nocte fenestras,
<maxim. eleg. 5.10_10> Nescio quid Graeco murmure dulce canens. (530)
<maxim. eleg. 5.11> Nunc aderant lacrimae, gemitus, suspiria, pallor
<maxim. eleg. 5.12> Et quicquid nullum fingere posse putes.
<maxim. eleg. 5.13> Sic uelut afflictam nimium miseratus amantem
<maxim. eleg. 5.14> Efficior potius tunc miserandus ego.
<maxim. eleg. 5.15_15> Haec erat egregiae formae uultusque modesti, (535)
<maxim. eleg. 5.16> Grata, micans oculis nec minus arte placens,
<maxim. eleg. 5.17> Docta loqui digitis et carmina fingere docta
<maxim. eleg. 5.18> Et responsuram sollicitare lyram.
<maxim. eleg. 5.19> Illam Sirenis, stupefactus cantibus, aequans
<maxim. eleg. 5.20_20> Efficior demens alter Vlixes ego; (540)
<maxim. eleg. 5.21> Et quia non poteram tantas euadere moles,
<maxim. eleg. 5.22> Nescius in scopulos et uada caeca feror.
<maxim. eleg. 5.23> Quis referat gressus certa se lege mouentes
<maxim. eleg. 5.24> Suspensosque nouis plausibus ire pedes?
<maxim. eleg. 5.25_25> Grande erat inflexos gradibus numerare capillos, (545)
<maxim. eleg. 5.26> Grande erat in niueo pulla colore coma.
<maxim. eleg. 5.27> Vrebant oculos stantes duraeque papillae
<maxim. eleg. 5.28> Et quas astringens clauderet una manu.
<maxim. eleg. 5.29> Ah, quantum mentem stomachi fultura mouebat
<maxim. eleg. 5.30_30> Atque sub exhausto pectore pingue femur! (550)
<maxim. eleg. 5.31> Terrebar teneros astringere fortiter artus:
<maxim. eleg. 5.32> Visa per amplexus ossa sonare meos.
<maxim. eleg. 5.33>"Grandia" clamabat "tua nunc me brachia laedunt:
<maxim. eleg. 5.34> Non tolerant pondus subdita membra tuum."
<maxim. eleg. 5.35_35> Derigui, quantusque fuit calor ille recessit, (555)
<maxim. eleg. 5.36> Et nata est uenae causa pudenda meae;
<maxim. eleg. 5.37> Non lac sic tenerum permixta coagula reddunt
<maxim. eleg. 5.38> Nec liquidi mollis spuma liquoris erit.
<maxim. eleg. 5.39> Subcubui, fateor, Graiae tunc nescius artis,
<maxim. eleg. 5.40_40> Subcubui Tusca simplicitate senex (560)
<maxim. eleg. 5.41> Qua defensa suo superata est Hectore Troia,
<maxim. eleg. 5.42> Vnum non poterat fraus superare senem?
<maxim. eleg. 5.43> Muneris iniuncti curam studiumque reliqui
<maxim. eleg. 5.44> Deditus imperiis, saeue Cupido, tuis.
<maxim. eleg. 5.45_45> Nec memorare pudet tali me uulnere uictum: (565)
<maxim. eleg. 5.46> Subditus his flammis Iuppiter ipse fuit.
<maxim. eleg. 5.47> Sed mihi prima quidem nox affuit ac sua soluit
<maxim. eleg. 5.48> Munera grandaeuo uix subeunda uiro;
<maxim. eleg. 5.49> Proxima destituit uires, uacuusque recessit
<maxim. eleg. 5.50_50> Ardor, et in Venerem segnis ut ante fui. (570)
<maxim. eleg. 5.51> Illa uelut proprium repetens infesta tributum
<maxim. eleg. 5.52> Instat et increpitat "debita redde mihi."
<maxim. eleg. 5.53> Sed nihil hic clamor, nil sermo mitis agebat:
<maxim. eleg. 5.54> Quod natura negat, reddere nemo potest.
<maxim. eleg. 5.55_55> Erubui stupuique: simul uerecundia motus (575)
<maxim. eleg. 5.56> Abstulit et blandum terror ademit opus.
<maxim. eleg. 5.57> Contractare manu coepit flagrantia membra
<maxim. eleg. 5.58> Meque etiam digitis sollicitare suis.
<maxim. eleg. 5.59> Nil mihi torpenti uel tactus profuit ignis:
<maxim. eleg. 5.60_60> Perstitit in medio frigus ut ante foco. (580)
<maxim. eleg. 5.61>"Quae te crudelis rapuit mihi femina?" dixit;
<maxim. eleg. 5.62>"Cuius ab amplexu fessus ad arma redis?"
<maxim. eleg. 5.63> Iurabam curis animum mordacibus uri
<maxim. eleg. 5.64> Nec posse ad luxum tristia corda trahi.
<maxim. eleg. 5.65_65> Illa dolum credens "non" inquit "fallis amantem: (585)
<maxim. eleg. 5.66> Plurima caecus amor lumina semper habet.
<maxim. eleg. 5.67> Quin potius placido noli umquam parcere ludo:
<maxim. eleg. 5.68> Proice tristitias et renouare ioco.
<maxim. eleg. 5.69> Obtundunt siquidem curarum pondera sensus:
<maxim. eleg. 5.70_70> Intermissa minus sarcina pondus habet." (590)
<maxim. eleg. 5.71> Tunc egomet toto nudatus corpore lecto
<maxim. eleg. 5.72> Effusis lacrimis talia uerba dedi:
<maxim. eleg. 5.73>"Cogimur hercle senes uitium crimenque fateri,
<maxim. eleg. 5.74> Ne meus extinctus forte putetur amor.
<maxim. eleg. 5.75_75> Me miserum, cuius non est culpanda uoluntas! (595)
<maxim. eleg. 5.76> Vindicor infelix debilitatis ope.
<maxim. eleg. 5.77> En longo confecta situ tibi tradimus arma,
<maxim. eleg. 5.78> Arma ministeriis quippe dicata tuis.
<maxim. eleg. 5.79> Fac quodcumque potes! Nos cessimus hoc tamen ipsa
<maxim. eleg. 5.80_80> Grandior est hostis, quo minus ardet amor." (600)
<maxim. eleg. 5.81> Protinus argutas admouit turpiter artes
<maxim. eleg. 5.82> Meque cupit flammis uiuificare suis.
<maxim. eleg. 5.83> Ast ubi dilecti persensit funera membri
<maxim. eleg. 5.84> Nec uelut expositum surgere uidit onus,
<maxim. eleg. 5.85_85> Erigitur uiduoque toro laniata recumbens (605)
<maxim. eleg. 5.86> Vocibus his luctus et sua damna fouet:
<maxim. eleg. 5.87>"Mentula, festorum cultrix operosa dierum,
<maxim. eleg. 5.88> Quondam deliciae diuitiaeque meae.
<maxim. eleg. 5.89> Quo te deiectam lacrimarum gurgite plangam?
<maxim. eleg. 5.90_90> Quae de tot meritis carmina digna feram? (610)
<maxim. eleg. 5.91> Tu mihi flagranti succurrere saepe solebas
<maxim. eleg. 5.92> Atque aestus animi ludificare mei,
<maxim. eleg. 5.93> Tu mihi per totam custos gratissima noctem
<maxim. eleg. 5.94> Consors laetitiae tristitiaeque meae,
<maxim. eleg. 5.95_95> Conscia secreti semper fidissima nostri, (615)
<maxim. eleg. 5.96> Astans internis peruigil obsequiis:
<maxim. eleg. 5.97> Quo tibi feruor abit, per quem feritura placebas,
<maxim. eleg. 5.98> Quo tibi cristatum uulnificumque caput?
<maxim. eleg. 5.99> Nempe iaces nullo, ut quondam, perfusa rubore,
<maxim. eleg. 5.100_100> Pallida demisso uertice nempe iaces. (620)
<maxim. eleg. 5.101> Nil tibi blanditiae, nil dulcia carmina prosunt,
<maxim. eleg. 5.102> Non quicquid mentem sollicitare solet.
<maxim. eleg. 5.103> Hinc uelut exposito meritam te funere plango,
<maxim. eleg. 5.104> Occidit assueto quod caret officio."
<maxim. eleg. 5.105_105> Hanc ego cum lacrimis deducta uoce canentem (625)
<maxim. eleg. 5.106> Irridens dictis talibus increpui:
<maxim. eleg. 5.107>"Dum defles nostri languorem, femina, membri,
<maxim. eleg. 5.108> Ostendis morbo te grauiore premi."
<maxim. eleg. 5.109> Illa furens: "nescis, ut cerno, perfide, nescis:
<maxim. eleg. 5.110_110> Non fleo priuatum, sed generale chaos. (630)
<maxim. eleg. 5.111> Haec genus humanum, pecudum uolucrumque, ferarum
<maxim. eleg. 5.112> Et quicquid toto spirat in orbe, creat.
<maxim. eleg. 5.113> Hac sine diuersi nulla est concordia sexus,
<maxim. eleg. 5.114> Hac sine coniugii gratia summa perit.
<maxim. eleg. 5.115_115> Haec geminas tanto constringit foedere mentes, (635)
<maxim. eleg. 5.116> Vnius ut faciat corporis esse duo.
<maxim. eleg. 5.117> Pulcra licet pretium, si desit, femina perdit;
<maxim. eleg. 5.118> Et si defuerit, uir quoque turpis erit:
<maxim. eleg. 5.119> Haec si gemma micans rutilum non conferat aurum,
<maxim. eleg. 5.120_120> Externum fallax mortiferumque genus. (640)
<maxim. eleg. 5.121> Tecum pura fides secretaque certa loquuntur:
<maxim. eleg. 5.122> O uere nostrum fructiferumque bonum!
<maxim. eleg. 5.123> Vade, inquam, felix, semper felicibus apta,
<maxim. eleg. 5.124> Et tibi cognatis utere deliciis!
<maxim. eleg. 5.125_125> Cedunt cuncta tibi; quodque est sublimius, ultro (645)
<maxim. eleg. 5.126> Cedunt imperiis maxima sceptra tuis.
<maxim. eleg. 5.127> Nec subiecta gemunt, sed se tibi subdita gaudent:
<maxim. eleg. 5.128> Vulnera sunt irae prosperiora tuae.
<maxim. eleg. 5.129> Ipsa etiam totum moderans sapientia mundum
<maxim. eleg. 5.130_130> Porrigit inuictas ad tua iussa manus. (650)
<maxim. eleg. 5.131> Sternitur icta tuo uotiuo uulnere uirgo
<maxim. eleg. 5.132> Et perfusa nouo laeta cruore iacet.
<maxim. eleg. 5.133> Fert tacitum ridetque suum laniata dolorem
<maxim. eleg. 5.134> Et percussori plaudit amica suo.
<maxim. eleg. 5.135_135> Non tibi semper iners, non mollis conuenit actus, (655)
<maxim. eleg. 5.136> Mixtaque sunt ludis fortia facta tuis.
<maxim. eleg. 5.137> Nam nunc ingenio, magnis nunc uiribus usa
<maxim. eleg. 5.138> Vincis quae Veneri sunt inimica magis.
<maxim. eleg. 5.139> Nam tibi peruigiles intendunt saepe labores
<maxim. eleg. 5.140_140> Imbres insidiae iurgia damna niues. (660)
<maxim. eleg. 5.141> Tu mihi saepe feri commendas corda tyranni,
<maxim. eleg. 5.142> Sanguineus per te Mars quoque mitis erit.
<maxim. eleg. 5.143> Tu post extinctos debellatosque gigantes
<maxim. eleg. 5.144> Excutis irato tela trisulca Ioui.
<maxim. eleg. 5.145_145> Tu cogis rabidas affectum discere tigres, (665)
<maxim. eleg. 5.146> Per te blandus amans redditur ipse leo.
<maxim. eleg. 5.147> Mira tibi uirtus, mira est patientia: uictos
<maxim. eleg. 5.148> Diligis et uinci tu quoque saepe uoles.
<maxim. eleg. 5.149> Cum superata iaces, uires animosque resumis
<maxim. eleg. 5.150_150> Atque iterum uinci, uincere rursus amas. (670)
<maxim. eleg. 5.151> Ira breuis, longa est pietas, recidiua uoluntas,
<maxim. eleg. 5.152> Et cum posse perit, mens tamen una manet."
<maxim. eleg. 5.153> Conticuit tandem longo satiata dolore:
<maxim. eleg. 5.154> Me uelut expletis deserit exsequiis.
<maxim. eleg. 6.1> Claude, precor, miseras, aetas uerbosa, querelas. (675)
<maxim. eleg. 6.2> Numquid et hic uitium uis reserare tuum?
<maxim. eleg. 6.3> Sit satis, indignum leuiter tetigisse pudorem:
<maxim. eleg. 6.4> Contractata diu crimina crimen habent.
<maxim. eleg. 6.5_5> Omnibus est eadem leti uia, non tamen unus
<maxim. eleg. 6.6> Est uitae cunctis exitiique modus. (680)
<maxim. eleg. 6.7> Hac pueri atque senes pariter iuuenesque feruntur,
<maxim. eleg. 6.8> Hac par diuitibus pauper egenus erit.
<maxim. eleg. 6.9> Ergo quod attritum quodque est uitabile nulli,
<maxim. eleg. 6.10_10> Festino gressu uincere praestat iter.
<maxim. eleg. 6.11> Infelix ceu iam defleto funere surgo, (685)
<maxim. eleg. 6.12> Hac me defunctum uiuere parte puto.
