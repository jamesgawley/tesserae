<gildas nauig. 1.1> Dei patris festinare maximum 
<gildas nauig. 1.2> Mihi cito peto adiutorium. 
<gildas nauig. 1.3> Iesu Christi imploro suffragia, 
<gildas nauig. 1.4> Qui natus est ex uirgine Maria. 
<gildas nauig. 1.5> Sancti quoque spiritus praesidio 
<gildas nauig. 1.6> Fungar semper hic uel in exilio. 
<gildas nauig. 1.7> Christus a me auferat pericula, 
<gildas nauig. 1.8> Cuncta quoque daemonum iacula, 
<gildas nauig. 1.9> Ne me captent hostes atque latrones 
<gildas nauig. 1.10> Neque fures neque mundi praedones, 
<gildas nauig. 1.11> Ne me undae maris neque flumina 
<gildas nauig. 1.12> Neque aquae nulla necent numina, 
<gildas nauig. 1.13> Ne tenebris uel uento uel fulmine 
<gildas nauig. 1.14><>
<gildas nauig. 1.15> Velis plenis uentis quoque prosperis 
<gildas nauig. 1.16> Maris cunctis soluar a periculis. 
<gildas nauig. 1.17> Christus mecum duras ac pestiferas 
<gildas nauig. 1.18> Vincat terrae et aquarum bestias, 
<gildas nauig. 1.19> Vincat tela aeris uitalia, 
<gildas nauig. 1.20> Vincat cuncta tonitrui fulgura, 
<gildas nauig. 1.21> Vincat quoque uenena serpentina, 
<gildas nauig. 1.22> Vincat saeua mundi ueneficia, 
<gildas nauig. 1.23> Vt haec cuncta non mihi, quae diximus, 
<gildas nauig. 1.24> Neque meis noceant comitibus. 
<gildas nauig. 1.25> Sanus ego, sani mei comites 
<gildas nauig. 1.26> Sine damno pergamus incolomes, 
<gildas nauig. 1.27> Sana naui in pelagi fluctibus, 
<gildas nauig. 1.28> Sanis equis uiis in terrestribus. 
<gildas nauig. 1.29> Sana nostra uehatur pecunia, 
<gildas nauig. 1.30> Vt sit apta ad nostra uitalia. 
<gildas nauig. 1.31> Inimici ne sint nobis nocua, 
<gildas nauig. 1.32> Quamuis mala prorumpant, consilia, 
<gildas nauig. 1.33> Christi mihi in aeterno nomine 
<gildas nauig. 1.34> Viae cunctae pateant magnopere, 
<gildas nauig. 1.35> Si ascendam ardua in montium, 
<gildas nauig. 1.36> Si descendam conuexa in uallium, 
<gildas nauig. 1.37> Si camporum uias per uastissimas, 
<gildas nauig. 1.38> Si siluarum rubos per densissimas: 
<gildas nauig. 1.39> Via plana pergam atque lucida 
<gildas nauig. 1.40> Vsque loci destinati tegmina. 
<gildas nauig. 1.41> Omne fretum sit serenum et placidum 
<gildas nauig. 1.42> Prompta naui nobis ad nauigium. 
<gildas nauig. 1.43> Petrus, Paulus, Andreas apostolus, 
<gildas nauig. 1.44> Iacobus, Iohannes et Philippus, 
<gildas nauig. 1.45> Bartholomeus, Thomas et Mathias, 
<gildas nauig. 1.46> Iacobus Alphei et Thaddeus, 
<gildas nauig. 1.47> Marcus, Lucas, Clemens et Gregorius, 
<gildas nauig. 1.48> Ciricus, Martinus et Gregorius, 
<gildas nauig. 1.49> Omnes sanctae uirgines cum Maria 
<gildas nauig. 1.50> Petant nobis a Deo suffragia, 
<gildas nauig. 1.51> Qui cum Noe fuit in diluuio, 
<gildas nauig. 1.52> Qui cum Paulo fuit in naufragio, 
<gildas nauig. 1.53> Qui de uentre coeti soluit Ionam, 
<gildas nauig. 1.54> Qui porrexit Petro merso dexteram, 
<gildas nauig. 1.55> Qui et Moysi fugienti cum populo 
<gildas nauig. 1.56> Viam maris parauit in medio, 
<gildas nauig. 1.57> Qui migranti plebe cum uastatrice 
<gildas nauig. 1.58> Iordanem resiccauit Iosue, 
<gildas nauig. 1.59> Qui consiliis eruit felicibus 
<gildas nauig. 1.60> Loth de flammis, Daniel de leonibus, 
<gildas nauig. 1.61> Qui saluauit Iob de langoribus, 
<gildas nauig. 1.62> Pueros tres de ignis ardoribus, 
<gildas nauig. 1.63> Vt, sicut cum hiis erat omnibus, 
<gildas nauig. 1.64> Sic et nobis Deus sit propitius, 
<gildas nauig. 1.65> Ne terrenis, marinis, caelestibus 
<gildas nauig. 1.66> Nos iamque capiamur retibus. 
<gildas nauig. 1.67> Nihil in nos langoris perueniat, 
<gildas nauig. 1.68> Nihil nobis morbidum adhereat. 
<gildas nauig. 1.69> Iesu Christi tegamur uelamine 
<gildas nauig. 1.70> Die, nocte, requie, itinere. 
<gildas nauig. 1.71> Saluati per eius tutamina 
<gildas nauig. 1.72> Salui simus corpore et anima 
<gildas nauig. 1.73> Et futuri saeculi carminibus 
<gildas nauig. 1.74> Angelorum ditemur in milibus 
<gildas nauig. 1.75> Permansuri cum Christo perennibus 
<gildas nauig. 1.76> Saeculorum saeculis in omnibus. 
