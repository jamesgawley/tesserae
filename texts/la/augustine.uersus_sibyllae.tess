<avg. sibyll. 1.1> Iudicii signum tellus sudore madescet.
<avg. sibyll. 1.2> E caelo rex adueniet per saecla futurus,
<avg. sibyll. 1.3> Scilicet in carne praesens, ut iudicet orbem.
<avg. sibyll. 1.4> Vnde Deum cernent incredulus atque fidelis
<avg. sibyll. 1.5> Celsum cum sanctis aeui iam termino in ipso.
<avg. sibyll. 1.6> Sic animae cum carne aderunt, quas iudicat ipse,
<avg. sibyll. 1.7> Cum iacet incultus densis in uepribus orbis.
<avg. sibyll. 1.8> Reicient simulacra uiri, cunctam quoque gazam,
<avg. sibyll. 1.9> Exuret terras ignis pontumque polumque
<avg. sibyll. 1.10> Inquirens, taetri portas effringere Auerni.
<avg. sibyll. 1.11> Sanctorum sed enim cunctae lux libera carni
<avg. sibyll. 1.12> Tradetur, sontes aeterna flamma cremabit.
<avg. sibyll. 1.13> Occultos actus retegens tunc quisque loquetur
<avg. sibyll. 1.14> Secreta, atque Deus reserabit pectora luci.
<avg. sibyll. 1.15> Tunc erit et luctus, stridebunt dentibus omnes. 
<avg. sibyll. 1.16> Eripitur solis iubar et chorus interit astris.
<avg. sibyll. 1.17> Voluetur caelum, lunaris splendor obibit;
<avg. sibyll. 1.18> Deiciet colles, ualles extollet ab imo.
<avg. sibyll. 1.19> Non erit in rebus hominum sublime uel altum.
<avg. sibyll. 1.20> Iam aequantur campis montes et caerula ponti
<avg. sibyll. 1.21> Omnia cessabunt, tellus confracta peribit:
<avg. sibyll. 1.22> Sic pariter fontes torrentur fluminaque igni.
<avg. sibyll. 1.23> Sed tuba tum sonitum tristem demittet ab alto
<avg. sibyll. 1.24> Orbe, gemens facinus miserum uariosque labores,
<avg. sibyll. 1.25> Tartareumque chaos monstrabit terra dehiscens
<avg. sibyll. 1.26> Et coram hic Domino reges sistentur ad unum.
<avg. sibyll. 1.27> Reccidet e caelo ignisque et sulphureus(==SULPHU+REUS) amnis.
