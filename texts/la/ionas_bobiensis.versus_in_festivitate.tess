<ionas festiv. 1.1> Clare sacerdos, clues, almo fultus decore,
<ionas festiv. 1.2> Tuis, Columba, decus qui redoles in orbe.
<ionas festiv. 1.3> Monachorum cohortes te clarum dicent patrem,
<ionas festiv. 1.4> Te sofum proceres, te uatem dixere reges.
<ionas festiv. 1.5> Annent decorata tuis factis praecepta:
<ionas festiv. 1.6> Religionis forma praebet nitorem sacra.
<ionas festiv. 1.7> Sic uirtutum decus, milis Christi, in euum
<ionas festiv. 1.8> Comptus habere, sacro pandens praecepta dictu.
<ionas festiv. 1.9> Quid tibi his dignis aequantur in metallis
<ionas festiv. 1.10> Vel comparantur sanctis seclorum gesta factis?
<ionas festiv. 1.11> Non aureum caput Babylona Persarum,
<ionas festiv. 1.12> Argenteus Darius Medus habuit priscus
<ionas festiv. 1.13> Nec aeneus Macedo olim signauit bello
<ionas festiv. 1.14> Vel sepultus salo Nilicola et Cincris.
<ionas festiv. 1.15> Nihil dignum simile horum gessere gestis
<ionas festiv. 1.16> Zmirneus Omerus et Mantuanus Maro,
<ionas festiv. 1.17> Non Poenus Hannibal, non pernix Porus Indus,
<ionas festiv. 1.18> Non Marius, Catulus, Scipio, Silla, Gracchus;
<ionas festiv. 1.19> Non ferreus Caesar, Bucchus Numida, Ambro,
<ionas festiv. 1.20> Celtiberus, Scita, Hiberus et Sicamber.
<ionas festiv. 1.21> Fertilis ut cedrus palmaque poma praebes,
<ionas festiv. 1.22> Aetaliae thesaurus tu gratus ut obrizus,
<ionas festiv. 1.23> Tu Sabeorum grata turea oles uirga,
<ionas festiv. 1.24> Tu balsama sudas uirga Engaddi secta.
<ionas festiv. 1.25> Tu palmitis opaga manes in uite uera,
<ionas festiv. 1.26> Tu oleum et pingues diffundes ut oliua.
<ionas festiv. 1.27> Tu lenitate polles, benignitate clares.
<ionas festiv. 1.28> Mistica rimando et tecta penetrando
<ionas festiv. 1.29> Aedificasti domum petra supra insertam,
<ionas festiv. 1.30> Quae molem omnem rerum firmauit conditarum.
<ionas festiv. 1.31> Quam supra quis positus manet firmus in eua;
<ionas festiv. 1.32> Quae lapis angularis, crisofrasus, iacinctus,
<ionas festiv. 1.33> Sardonis, zmaracdus, topazius, berillus,
<ionas festiv. 1.34> Crisolitus et iaspis, saffirus, ametistus,
<ionas festiv. 1.35> Calcidon et sardinus, candidus margaritus
<ionas festiv. 1.36> Herilis Hierusalem positus fundamento.
<ionas festiv. 1.37> Tu mortuus uiuis, dum uitam morte emis;
<ionas festiv. 1.38> Tu damnanda perdis, dum carnis damna sentis.
<ionas festiv. 1.39> Tu crucianda cares, dum Christi crucem geris;
<ionas festiv. 1.40> Patriam dum fugis, ad patriam tu redis.
<ionas festiv. 1.41> Aeterno socialis regi, dum regis temnis;
<ionas festiv. 1.42> Paradysi amoena tu penetras per eua,
<ionas festiv. 1.43> Possessurusque laeta uirentia per rura,
<ionas festiv. 1.44> Quem Dominus uirtutum coronauit amator,
<ionas festiv. 1.45> Sedibus aeternis te collocauit suis.
<ionas festiv. 1.46> Ibi canes iucunda carmina uoce sacra,
<ionas festiv. 1.47> Iam capes tu thesauros, quos dudum recondisti,
<ionas festiv. 1.48> Commercio quos pio commutasti in saeclo.
<ionas festiv. 1.49> Chorus angelorum cernes et prophetarum,
<ionas festiv. 1.50> Martyrum candidatus cateruas et iustorum.
<ionas festiv. 1.51> Permixtus luci fulua, his clares duce Christo
<ionas festiv. 1.52> Receptus tu in castris, hoste sica perempto.
<ionas festiv. 1.53> Dominum inuenisti quem hic Iesum quesisti,
<ionas festiv. 1.54> Qui tropheum de mundo sic reddit triumphanti.
<ionas festiv. 1.55> Graderis per uiam, quam olim praeparasti,
<ionas festiv. 1.56> Quae ducit ad aeterna gaudia paradysi.
<ionas festiv. 1.57> Tu mundum spreuisti, ut Messiam haberes,
<ionas festiv. 1.58> Cum quo manes per eua fine sine futura.
<ionas festiv. 1.59> Gloria Trinitati semper canenda uirtus
<ionas festiv. 1.60> Presentia per eua et omnia futura.
