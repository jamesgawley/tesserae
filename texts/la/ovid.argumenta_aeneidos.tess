<ovid. argum. aen. praef..1> Vergilius magno quantum concessit Homero,
<ovid. argum. aen. praef..2> Tantum ego Vergilio, Naso poeta, meo.
<ovid. argum. aen. praef..3> Nec me praelatum cupio tibi ferre, poeta:
<ovid. argum. aen. praef..4> Ingenio si te subsequor, hoc satis est.
<ovid. argum. aen. praef..5> Argumenta quidem librorum prima notaui,
<ovid. argum. aen. praef..6> Errorem ignarus ne quis habere queat.
<ovid. argum. aen. praef..7> Bis quinos feci legerent quos carmine uersus
<ovid. argum. aen. praef..8> Aeneidos totum corpus ut esse putent.
<ovid. argum. aen. praef..9> Affirmo grauitate mea, me crimine nullo
<ovid. argum. aen. praef..10> Liuoris titulo praeposuisse tibi.
<ovid. argum. aen. praef..1> Vergilius magno quantum concessit Homero,
<ovid. argum. aen. praef..2> Tantum ego Vergilio, Naso poeta, meo.
<ovid. argum. aen. praef..3> Nec me praelatum cupio tibi ferre, poeta;
<ovid. argum. aen. praef..4> Ingenio si te subsequor, hoc satis est.
<ovid. argum. aen. praef..5_5> Argumenta quidem librorum priua notaui,
<ovid. argum. aen. praef..6> Errorem ignarus ne quis habere queat.
<ovid. argum. aen. praef..7> Bis quinos feci legerent quos carmine uersus
<ovid. argum. aen. praef..8> Aeneidos(==A.ENE-IDOS) totum corpus ut esse putent.
<ovid. argum. aen. praef..9> Adfirmo grauitate mea, me crimine nullo
<ovid. argum. aen. praef..10_10> Liuoris titulo praeposuisse tibi.
<ovid. argum. aen. 1.1> Vir magnus bello, nulli pietate secundus
<ovid. argum. aen. 1.2> Aeneas odiis Iunonis pressus iniquae
<ovid. argum. aen. 1.3> Italiam quaerens Siculis errauit in undis,
<ovid. argum. aen. 1.4> Naufragus et tandem Libyae est aduectus ad oras
<ovid. argum. aen. 1.5_5> Ignarusque loci, fido comitatus Achate,
<ovid. argum. aen. 1.6> Indicio matris regnum cognouit Elissae.
<ovid. argum. aen. 1.7> Quin etiam nebula saeptus peruenit in urbem,
<ovid. argum. aen. 1.8> Abreptos socios undis cum classe recepit
<ovid. argum. aen. 1.9> Hospitioque usus Didus per cuncta benignae
<ovid. argum. aen. 1.10_10> Excidium Troiae iussus narrare parabat.
<ovid. argum. aen. 2.1> Conticuere omnes. tum sic fortissimus heros
<ovid. argum. aen. 2.2> Fata recensebat patriae casusque suorum:
<ovid. argum. aen. 2.3> Fallaces Graecos simulataque dona Mineruae,
<ovid. argum. aen. 2.4> Laucontis poenam et laxantem claustra Sinonem,
<ovid. argum. aen. 2.5_5> Somnum, quo monitus acceperat Hectoris atri,
<ovid. argum. aen. 2.6> Iam flammas, caedes Troum patriaeque ruinas
<ovid. argum. aen. 2.7> Et regis Priami fatum miserabile semper
<ovid. argum. aen. 2.8> Impositumque patrem collo dextraque prehensum
<ovid. argum. aen. 2.9> Ascanium, frustra a tergo comitante Creusa,
<ovid. argum. aen. 2.10_10> Ereptam hanc fato, socios in monte repertos.
<ovid. argum. aen. 3.1> Post euersa Phrygum regna ut fuga coepta moueri
<ovid. argum. aen. 3.2> Vtque sit in Thracen primo deuectus ibique
<ovid. argum. aen. 3.3> Moenia condiderit Polydori caede piata,
<ovid. argum. aen. 3.4> Regis Ani hospitium et Phoebi responsa canentis,
<ovid. argum. aen. 3.5_5> Coeptum iter in Cretam, rursus noua fata reperta,
<ovid. argum. aen. 3.6> Naufragus utque foret Strophadas compulsus ab undis,
<ovid. argum. aen. 3.7> Inde fugam et dirae praecepta horrenda Celaenus
<ovid. argum. aen. 3.8> Liquerit utque Helenum perceptis ordine fatis,
<ovid. argum. aen. 3.9> Supplicem Achaemeniden Polyphemo urgente receptum
<ovid. argum. aen. 3.10_10> Amissumque patrem Drepani. sic deinde quieuit.
<ovid. argum. aen. 4.1> At regina graui Veneris iam carpitur igni.
<ovid. argum. aen. 4.2> Consulitur soror Anna; placet succumbere amori.
<ovid. argum. aen. 4.3> Fiunt sacra deis, onerantur numina donis.
<ovid. argum. aen. 4.4> Itur uenatum; Veneris clam foedera iungunt.
<ovid. argum. aen. 4.5_5> Factum fama notat. monitus tum numine diuum
<ovid. argum. aen. 4.6> Aeneas classemque fugae sociosque parabat.
<ovid. argum. aen. 4.7> Sensit amans Dido; precibus conata morari,
<ovid. argum. aen. 4.8> Postquam fata uidet nec iam datur ulla facultas,
<ovid. argum. aen. 4.9> Conscenditque pyram dixitque nouissima uerba
<ovid. argum. aen. 4.10_10> Et uitam infelix multo cum sanguine fudit.
<ovid. argum. aen. 5.1> Nauigat Aeneas. Siculas defertur ad oras.
<ovid. argum. aen. 5.2> Hic Manes celebrat patrios. una hospes Acestes.
<ovid. argum. aen. 5.3> Ludos ad tumulum faciunt, certamina ponunt.
<ovid. argum. aen. 5.4> Prodigium est cunctis ardens adlapsa sagitta.
<ovid. argum. aen. 5.5_5> Iris tum Beroen habitu mentita senili
<ovid. argum. aen. 5.6> Incendit naues, subitus quas uindicat imber.
<ovid. argum. aen. 5.7> In somnis pater Anchises quae bella gerenda
<ovid. argum. aen. 5.8> Quoque duce ad Manes possit descendere monstrat.
<ovid. argum. aen. 5.9> Transcribit matres urbi populumque uolentem
<ovid. argum. aen. 5.10_10> Et placida Aeneas Palinurum quaerit in unda.
<ovid. argum. aen. 6.1> Cumas deinde uenit; fert hinc responsa Sibyllae.
<ovid. argum. aen. 6.2> Misenum sepelit; mons seruat nomen humati.
<ovid. argum. aen. 6.3> Ramum etiam diuum placato numine portat
<ovid. argum. aen. 6.4> Ad uatis tecta atque una descendit Auernum.
<ovid. argum. aen. 6.5_5> Agnoscit Palinuron ibi, solatur Elissam
<ovid. argum. aen. 6.6> Deiphobumque uidet lacerum crudeliter ora.
<ovid. argum. aen. 6.7> Vmbrarum poenas audit narrante Sibylla.
<ovid. argum. aen. 6.8> Conuenit Anchisen penitus conualle uirenti
<ovid. argum. aen. 6.9> Cognoscitque suam prolem monstrante parente.
<ovid. argum. aen. 6.10_10> Haec ubi percepit, graditur classemque reuisit.
<ovid. argum. aen. 7.1> Hic quoque Caietam tumulo dat; deinde profectus
<ovid. argum. aen. 7.2> Laurentum uenit, hanc uerbis cognoscit Iuli
<ovid. argum. aen. 7.3> Fatalem terram; 'mensis iam uescimur' inquit.
<ovid. argum. aen. 7.4> Centum oratores pacem ueniamque petentes
<ovid. argum. aen. 7.5_5> Ad regem mittit Latii tunc forte Latinum,
<ovid. argum. aen. 7.6> Qui cum pace etiam natae conubia pactus.
<ovid. argum. aen. 7.7> Haec furia Allecto Iunonis distrahit ira.
<ovid. argum. aen. 7.8> Rex cedit fatis, quamuis pia fata repugnent.
<ovid. argum. aen. 7.9> Belli causa fuit uiolatus uulnere ceruus.
<ovid. argum. aen. 7.10_10> Arma ferunt gentes sociae, flat bella iuuentus.
<ovid. argum. aen. 8.1> Dat belli signum Laurenti Turnus ab arce,
<ovid. argum. aen. 8.2> Mittitur et magni Venulus Diomedis ad urbem,
<ovid. argum. aen. 8.3> Qui petat auxilium et doceat quae causa petendi.
<ovid. argum. aen. 8.4> Aeneas diuum monitis adit Arcada regem,
<ovid. argum. aen. 8.5_5> Euandrum Arcadia profugum noua regna tenentem.
<ovid. argum. aen. 8.6> Accipit auxilia et natus socia agmina iungens
<ovid. argum. aen. 8.7> Euandri Pallas fatis comes ibat iniquis.
<ovid. argum. aen. 8.8> Iamque habilis bello et maternis laetus in armis
<ovid. argum. aen. 8.9> Fataque fortunasque ducum casusque suorum
<ovid. argum. aen. 8.10_10> Miratur clipeo diuinam intentus in artem.
<ovid. argum. aen. 9.1> Atque ea diuersa penitus dum parte geruntur
<ovid. argum. aen. 9.2> Iunonis monitu festinat Turnus in hostem.
<ovid. argum. aen. 9.3> Teucrorum naues Rutulis iaculantibus ignem
<ovid. argum. aen. 9.4> Nympharum in speciem diuino numine uersae.
<ovid. argum. aen. 9.5_5> Euryali et Nisi coeptis fuit exitus impar.
<ovid. argum. aen. 9.6> Pugnatur: castra Aeneadae uallumque tuentur.
<ovid. argum. aen. 9.7> Audacem Remulum leto dat pulcher Iulus.
<ovid. argum. aen. 9.8> Fit uia ui. Turnus Bitian et Pandaron altum
<ovid. argum. aen. 9.9> Deicit et totis uictor dat funera castris,
<ovid. argum. aen. 9.10_10> Iamque fatigatus recipit se in tuta suorum.
<ovid. argum. aen. 10.1> Concilium diuis hominum de rebus habetur.
<ovid. argum. aen. 10.2> Interea Rutuli portis circum omnibus instant.
<ovid. argum. aen. 10.3> Aduenit Aeneas multis cum milibus inde.
<ovid. argum. aen. 10.4> Mars uocat et totis in pugnam uiribus itur.
<ovid. argum. aen. 10.5_5> Interimit Pallanta potens in proelia Turnus
<ovid. argum. aen. 10.6> Caedunturque duces, cadit et sine nomine uulgus.
<ovid. argum. aen. 10.7> Subtrahitur pugnae Iunonis numine Turnus.
<ovid. argum. aen. 10.8> Aeneas instat Mezenti caede piata
<ovid. argum. aen. 10.9> Lausus fata patris praesenti morte redemit.
<ovid. argum. aen. 10.10_10> Mox ultor nati Mezentius occidit ipse.
<ovid. argum. aen. 11.1> Constituit Marti spoliato ex hoste tropaeum
<ovid. argum. aen. 11.2> Exanimemque patri feretro Pallanta remittit.
<ovid. argum. aen. 11.3> Iura sepulturae tribuit tempusque Latinis.
<ovid. argum. aen. 11.4> Euander patrios affectus edit in urbe.
<ovid. argum. aen. 11.5_5> Corpora caesa uirum passim disiecta cremantur.
<ovid. argum. aen. 11.6> Legati referunt Diomeden arma negasse.
<ovid. argum. aen. 11.7> Drances et Turnus leges aequante Latino
<ovid. argum. aen. 11.8> Concurrunt dictis. Aeneas imminet urbi.
<ovid. argum. aen. 11.9> Pugnatur. uincunt Troes. cadit ipsa Camilla.
<ovid. argum. aen. 11.10_10> Dein reduces castris nocti cessere monenti.
<ovid. argum. aen. 12.1> Turnus iam fractis aduerso Marte Latinis
<ovid. argum. aen. 12.2> Semet in arma parat pacem cupiente Latino.
<ovid. argum. aen. 12.3> Foedus percutitur; passuros omnia uictos.
<ovid. argum. aen. 12.4> Hoc Turni Iuturna soror confundit et ambos
<ovid. argum. aen. 12.5_5> In pugnam populos agit ementita Camertem.
<ovid. argum. aen. 12.6> Aenean uolucri tardatum membra sagitta
<ovid. argum. aen. 12.7> Anxia pro nato seruauit cura parentis.
<ovid. argum. aen. 12.8> Vrbs capitur. uitam laqueo sibi finit Amata.
<ovid. argum. aen. 12.9> Aeneas Turnum campo progressus utrimque
<ovid. argum. aen. 12.10_10> Circumfusa acie uita spoliauit et armis.
