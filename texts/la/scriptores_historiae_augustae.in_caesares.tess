<vers. ex hist. aug. 1.1> Commodus Herculeum nomen habere cupit,
<vers. ex hist. aug. 1.2> Antoninorum non putat esse bonum,
<vers. ex hist. aug. 1.3> Expers humani iuris et imperii,
<vers. ex hist. aug. 1.4> Sperans quin etiam clarius esse deum,
<vers. ex hist. aug. 1.5_5> Quam si sit princeps nominis egregii.
<vers. ex hist. aug. 1.6> Non erit iste deus nec tamen ullus homo.
<vers. ex hist. aug. 2.1> Optimus est Fuscus, bonus Afer, pessimus Albus.
<vers. ex hist. aug. 3.1> Fundetur sanguis albi nigrique animantis.
<vers. ex hist. aug. 3.2> Imperium mundi Poena reget urbe profectus.
<vers. ex hist. aug. 4.1> Cui dederint superi nomen habere Pii
<vers. ex hist. aug. 5.1> Bis denis Italum conscendet nauibus aequor:
<vers. ex hist. aug. 5.2> Si tamen una ratis transiliet pelagus.
<vers. ex hist. aug. 6.1> Terror Aegyptiaci(==A:EGYPTIACI) Niger astat militis ingens,
<vers. ex hist. aug. 6.2> Thebaidos socius, aurea saecla uolens.
<vers. ex hist. aug. 6.3> Hunc reges, hunc gentes amant, hunc aurea Roma,
<vers. ex hist. aug. 6.4> Hic Antoninis carus <et> imperio.
<vers. ex hist. aug. 6.5_5> Nigrum nomen habet, nigrum formauimus ipsi,
<vers. ex hist. aug. 6.6> Vt consentiret forma, metalle, tibi.
<vers. ex hist. aug. 7.1> Histrio iam senior turpis grauis asper iniquus
<vers. ex hist. aug. 7.2> Impius et felix sic simul esse cupit,
<vers. ex hist. aug. 7.3> Vt nolit pius esse, uelit tamen esse beatus,
<vers. ex hist. aug. 7.4> Quod natura negat nec recipit ratio.
<vers. ex hist. aug. 7.5_5> Nam pius et felix poterat dicique uiderique;
<vers. ex hist. aug. 7.6> Impius infelix est, [et(==)] erit ille sibi.
<vers. ex hist. aug. 8.1> Si talem Graium tetulissent fata poetam
<vers. ex hist. aug. 8.2> Qualis Latinus(==LA+TI+NUS) gabalus iste fuit,
<vers. ex hist. aug. 8.3> Nil populus nosset, nil nosset curia, mango
<vers. ex hist. aug. 8.4> Nullus scripsisset carmina tetra mihi.
<vers. ex hist. aug. 9.1> Vidimus in somnis, ciues, nisi fallor, et istud:
<vers. ex hist. aug. 9.2> Antoninorum nomen puer ille gerebat
<vers. ex hist. aug. 9.3> Qui patre uenali genitus nec matre pudica:
<vers. ex hist. aug. 9.4> Centum nam moechos passa est centumque rogauit.
<vers. ex hist. aug. 9.5_5> Ipse etiam caluus moechus fuit, inde maritus.
<vers. ex hist. aug. 9.6> En Pius, en Marcus, Verus nam non fuit ille.
<vers. ex hist. aug. 11.1> Te manet imperium caeli terraeque <marisque>,
<vers. ex hist. aug. 11.2> Te manet imperium quod tenet imperium.
<vers. ex hist. aug. 12.1> Pulchrum quod uides esse nostrum regem,
<vers. ex hist. aug. 12.2><Pulchrum> quem tetulit Syrum propago,
<vers. ex hist. aug. 12.3> Venatus facit et lepus comesus
<vers. ex hist. aug. 12.4> De quo continuum capit leporem.
<vers. ex hist. aug. 13.1> Pulchrum quod putas esse <uestrum> regem
<vers. ex hist. aug. 13.2> Vulgari, miserande, de fabella,
<vers. ex hist. aug. 13.3> Si uerum putas esse, non irascor.
<vers. ex hist. aug. 13.4> Tantum <tu> comedas uelim lepusclos,
<vers. ex hist. aug. 13.5_5> Vt fias animi malis repulsis,
<vers. ex hist. aug. 13.6> Pulchris ne inuideas liuore mentis.
<vers. ex hist. aug. 14.1> More sepulchrorum uictor post multa tyranni
<vers. ex hist. aug. 14.2> Proelia iam felix Claudius Aureolum
<vers. ex hist. aug. 14.3> Munere prosequitur mortali et iure superstes,
<vers. ex hist. aug. 14.4> Viuere quem uellet, si pateretur amor
<vers. ex hist. aug. 14.5_5> Militis egregii, uitam qui iure negauit
<vers. ex hist. aug. 14.6> Omnibus indignis et magis Aureolo.
<vers. ex hist. aug. 14.7> Ille tamen clemens, qui corporis ultima seruans
<vers. ex hist. aug. 14.8> Et pontem Aureoli dedicat et tumulum.
<vers. ex hist. aug. 15.1> Tu qui nunc patrias gubernas oras
<vers. ex hist. aug. 15.2> Et mundum regis, arbiter deorum,
<vers. ex hist. aug. 15.3> Tu <uinces> ueteres tuis nouellis;
<vers. ex hist. aug. 15.4> Regnabunt etenim <tui> minores
<vers. ex hist. aug. 15.5_5> Et reges facient suos minores.
<vers. ex hist. aug. 16.1> Mille mille mille decollauimus
<vers. ex hist. aug. 16.2> Vnus homo! mille decollauimus.
<vers. ex hist. aug. 16.3> Mille uiuat qui mille occidit.
<vers. ex hist. aug. 16.4> Tantum uini nemo habet, quantum fudit sanguinis.
<vers. ex hist. aug. 17.1> Mille Sarmatas, mille Francos semel et semel occidimus,
<vers. ex hist. aug. 17.2> Mille Persas quaerimus...
<vers. ex hist. aug. 6a.1> Sic Macrinus est Seuerus ut Diadumenos Antoninus
